菩萨蛮 温庭筠 小山重叠金明灭，鬓云欲度香腮雪。懒起画蛾眉，弄妆梳洗迟。照花前后镜，花面交相映。                              新贴绣罗襦双双金鹧鸪。临江仙 毛滂莫恨那回容易别，不妨久远情肠。为人留下旧风光。花枝长好在，馥馥十年香。便是旧时帘外月，却来小槛低窗。朦胧影里淡梳妆。相看如梦寐，回首乍思量。浣溪沙 蔡伸双佩雷文拂手香。青纱衫子淡梳妆。冰姿绰约自生凉。虚掉玉钗惊翡翠，缓移兰棹趁鸳鸯。鬓鬟风乱绿云长。玉楼春  陈允平万花丛底曾抬目。澹雅梳妆娇已足。夜来鹦鹉梦中人，春去琵琶江上曲。双鸾碧重钗头玉。裙曳湘罗浮浅绿。东风一醉买蛾眉，为拚明珠三万斛。浣溪沙  蔡伸浅褐衫儿寿带藤。碾花如意枕冠轻。凤鞋弓小称娉婷。约略梳妆随事好，出尘标韵出尘清。一枝梅映玉壶冰。浣溪沙 仇远薄薄梳妆细扫眉。鬟鸦双叠岭云低。对人浓笑问归期。荀令老来香已减，谢娘别後梦应迷。一番心事只春知。浣溪沙  冯延巳春到青门柳色黄，一梢红杏出低墙。莺窗人起未梳妆。绣帐已阑离别梦，玉炉空袅寂寥香。闺中红日奈何长。木兰花  舒亶十二阑干褰画箔。取次穿花成小酌。彩鸾舞罢凤孤飞，回首东风空院落。杳杳桃源仙路邈。晴日晓窗红薄薄。伤春还是懒梳妆，想见绿云垂鬓脚。阮郎归  孙惟信满阶红影月昏黄，玉炉催换香。碧窗娇困懒梳妆。粉沾金缕裳。鸾髻耸，黛眉长。烛光分两行。许谁骑鹤上维扬。温柔和醉乡。自化古妆手机自拍，黄油后期演绎穿越。