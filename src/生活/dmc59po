墙角数枝梅，凌寒独自开。遥知不是雪，为有暗香来。冰雪林中着此身，不同桃李混芳尘。忽然一夜清香发，散作乾坤万里春。一树寒梅白玉条，回临村路傍溪桥。不知近水花先发，疑是经冬雪未销。日暖香繁巳盛开，开时曾达千百回。春风岂是多情思，相伴花前去又来。东风才有又西风，群木山中叶叶空。只有梅花吹不尽，依然新白抱新红。不受尘埃半点侵，竹篱茅舍自甘心。只因误识林和靖，惹得诗人说到今。君自故乡来，应知故乡事。来日欹穸前，寒梅着花未。梅落繁枝千万片，犹自多情，学雪随风转。 昨夜笙歌容易散，酒醒添得愁无限。楼上春山寒四面，过尽征鸿，暮景烟深浅。 一晌凭栏人不见，鲛绡掩泪思量遍。风雨送春归，飞雪迎春到。已是悬崖百丈冰，犹有花枝俏。俏也不争春，只把春来报。待到山花烂漫时，她在丛中笑。众芳摇落独暄妍，占尽风情向小园。疏影横斜水清浅，暗香浮动月黄昏。霜禽欲下先偷眼，粉蝶如知合断魂。幸有微吟可相狎，不须檀板共金尊。红酥肯放琼苞碎，探著南枝开遍未。不知蕴藉几多香，但见包藏无限意。道人憔悴春窗底，闷损阑干愁不倚。要来小酌便来休，未必明朝风不起。