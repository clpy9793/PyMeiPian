卜算子.寄梅（轱辘体）一.探梅帘外雪纷纷，叠个依依影。想是凌风冰枝俏，更漏无心等。翠袖绾青丝，好梦何需醒。欲问孤山早来人，鹤子梅妻应。二.观梅驿外雪霏霏，枝瘦花初醒。点点胭红寸寸香，叠个依依影。偷眼莫回头，怕扰霜禽兴。浅浅三分暮色羞，怯怯谁人等。三.落梅已然草色微，簌簌红泥醒。数遍空枝独自怜，落寞凄凉景。不见故人来，叠个依依影。一诺千年或可期，莫道超山冷。四.忆梅夜来倚窗前，沈醉无须醒。落尽浮华独往来，犹忆当时景。好花任风裁，最怕相思令。已隔关山几万重，叠个依依影。五律.落梅风来幽径远，雨过落红新。去意浑如梦，萦怀若有神。抚琴香愈暗，叠句韵犹甄。莫叹催花序，飘飘洗旧尘。五律.赋梅霜浓花愈俏，雾远暗香知。舞鹤琼台秀，游云雪月驰。情归三叠梦，兴起一行诗。去去了无迹，春风化雨时。七绝.梦梅梦中拾得一支梅，又恐晴明不肯开。任是昭昭帘外影，新妆未点镜花台。七绝.赋梅不与群芳争短长，冰枝玉蕊绝尘香。风流独爱孤山客。笑看东君点寿阳。七绝.梅魂 年年春好花相似，缕缕香浓忆故人。莫道风来笛声晚，敲窗入梦蔚离魂。五绝.寻梅寻梅踏雪幽，逸兴复何求。一岁终临晚，心闲水自流。六绝.梅一剪寒梅初坼，几番思绪难平。缕缕飞香入梦，帧帧倩影倾城。