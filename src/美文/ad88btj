序          只因误识林和靖，惹得历代文人隽士乐为咏吟。吾等海阳下里巴人，依桑浦凤凰山而耕，仗韩江梅林湖以渔，不揣浅薄，也效前人推许梅花，借微信群而聚，诗而自乐。虽无阳春白雪，却也草木有情，期以梅之风骨为范，聊与梅之福报相酬耳！林光伟      丙申冬      咏梅/林光伟凌云斗雪赖千姿，花影清风捧劲枝。月下斜光香暗送，彭郎依旧为情痴。咏梅/郑志民望眼横枝映雪来，暗香已溢蕊初开。尺笺留得芳魂驻，疏影远飏心自栽。画梅/许利荣数缕幽香沁俗心，随然洒墨画梅禽。管它春暖和冬冷，倚伴兰花相和吟。说梅/陈焕烁飞雪寒冬傲几枝，万花娇落秀红姿。世人言我多孤傲，谁懂梅花恨太迟。步韵光伟兄《咏梅》/陆珊凌寒傲骨绽清姿，玉蕊琼花韵满枝。引得骚人挥巨笔，珠玑赋就意犹痴。 咏梅/陆珊天人碾玉洒瑶台，坠落枝头巧扮裁。梅借仙风添雅韵，朱唇羞启靥先开。等梅/谢瑞生吱吱燕雀闹纷纷，岭上无梅不是春。且把红炉温美酒，痴心等待画梅人。 腊梅/谢瑞生炉火于心何惧凉，迎晖饮露未曾藏。芬芳怒放随人指，羞愧杏红思越墙。咏梅/陈小婉其一月下西窗疏影斜，经霜傲骨最芳华。寒风缱绻高低树，飞雪倾情大小槎。醉里吟诗题画扇，梦中把酒奏胡笳。一枝独秀冰心韵，玉色胭脂胜百花。其二百花凋落去无踪，傲骨偏教一树红。对影梳妆谁与共，暗怀春梦入诗中。其三篱边铁骨玉玲珑，待月幽香敢逆风。春色暗潜忙煮酒，拈来入画便不同。咏梅/陈焕湘驿路寒风舞雪花，凄清百卉剩枝丫。晚来冷月披霜色，独有暗香疏影斜。咏梅/陈卓昌野岭寒风频笑时，未开青眼蕊先姿。非因瘦骨无元气，唤得春回第一枝。梅/陈伟钿寒冬腊月朔风摧，木落青凋处处颓。南国山间春意早，一枝独占百花魁。咏梅/林美昭迎风斗雪展虬枝，傲骨依然墨客痴。引领群芳春始报，一樽美酒一篇诗。咏梅/柯巧娜朔风凛冽笑长空，疏影横斜深浅红。泊迹尘寰千炼骨，霜冰压顶气犹冲。十六字令梅，疏影横斜傲雪开。幽香动，冉冉报春来。西坑访梅五首/蔡少文其一闻道西坑梅正好，驱车径直入仙乡。因风舒展原生态，在野飘飞轻冷香。才得寒流凝碧玉，便于空谷傲晨霜。偏居应早孤山物，岂傍林逋作糗芳？  其二琼枝只合在瑶台，谁谴凡间处处栽！倒影盈盈肠欲断，闻香冷冷怨飞来。空怜艳骨难堪累，独叹芳魂犹自哀。青帝于今何处去？忍教汝染俗尘开！        其三羽袂飘飘应是仙，一生霜雪有奇缘。尘埃本自无通路，月夜相宜见淡烟。放鹤骚人依树下，骑驴瘦客怅花前。几看倩影低回处，道是身犹在九天。              其四六出纷纷挂树头，红装素裹不胜收。霜华粉瓣风中落，月韵冷香心上流。云淡烟轻羞眷顾，山空水响喜淹留。持杯击节随歌舞，痴待花神作夜游。其五老来已与世相违，纵是闲行情兴微。面似冻梨风觉厉，发如衰草冷施威。乘舟访戴何须晤，隔岭寻梅偏不归。一自西坑吟别后，精灵间或叩心扉。饶平汤溪探梅~调寄永遇乐佘晓亮        待得梅花，报春芳信，瑶蕊开彻。荀令香奇，林逋句好，遍野披霜雪。宫妆冷艳，冰魂逸越，丽景一时清绝。俯溪桥，潇潇寂寂，但听曲流寒冽。        山乡腊月，偏多风雨，暗惜飘零琼屑。粉面珠垂，娇容渐瘦，不折君子节（子字出律）。此心长愿，癯仙永伴，许我一生澄澈。骑牛背，横吹玉笛，怿然自悦。咏梅/杨素月寒风呼啸已隆冬，瑞雪如银树满淞。为有暗香无倦意，起身披氅觅芳容。读咏梅诗词有感/吴小钢悬冰百丈曙光寒，悄绽清花朔气阑。亭立疏枝怀宠爱，傲空冷眼探微观。吹尘扬浊心还洁，坠地沉香玉未残。今古吟梅常雅句，新词欲赋步皆难。