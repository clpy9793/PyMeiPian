郑板桥《梅兰竹菊》梅花与兰花、竹子、菊花，被誉为花中“四君子”。梅花傲雪，兰花清秀，菊花淡香，竹子飒爽，自古以来在中国人的心目中，它们分别具有傲、幽、坚、淡的高洁品格，正是根源于对这种审美人格境界的神往，“四君子”成为中国人感物喻志的象征，咏物诗和文人画中最常见的题材。梅花，又名“五福花”，与松、竹合称为岁寒三友。梅花五片花瓣，象征着幸福、快乐、顺利、长寿、和平。五瓣还表示五福：福、禄、寿、禧、财。梅的特色 ：探波傲雪，剪雪裁冰，一身傲骨，是为高洁志士。在中国传统文化中，梅以它的高洁、坚强、谦虚的品格，给人以立志奋发的激励。在严寒冰雪中，梅开百花之先，独天下而春。【当代】田国华《赋梅》     梅     花魁     展萼蕊     任北风吹    有松竹伴随   不与群芳争媚   暗香浮动雪中飞  含章殿唯余相思泪  寿阳已去寻向谁的眉  纵失知己芳心无悔   谢绝蜂蝶栖蓓蕾    历尽苦寒滋味     曼舞无伤悲       情暖心醉       待春归       守岁      梅【汉】《乐府诗》庭前一树梅，寒多未觉开。只言花似雪，不悟有香来。【辽金元】孙蕙兰《绿窗诗》灿灿梅花树，盈盈似玉人。甘心对冰雪，不爱艳阳春。【宋】王安石《梅花》墙角数枝梅，凌寒独自开。遥知不是雪，为有暗香来。【南北朝】谢燮《早梅》迎春故早发，独自不疑寒。畏落众花后，无人别意看。【唐】齐己《早梅》万木冻欲折，孤根暖独回。前村深雪里，昨夜一枝开。风递幽香出，禽窥素艳来。明年如应律，先发望春台。【明】兰茂《早梅》东风破早梅，向暖一枝开。冰雪无人见，春从天上来。【明】道源《早梅》万树寒无色，南枝独有花。香闻流水处，影落野人家。【清】张謇《早梅》无限含春意，朔风吹未开。不知残雪里，已有暗香来。【唐】张谓《早梅》一树寒梅白玉条，迥临村路傍溪桥。不知近水花先发，疑是经冬雪未销。【唐】柳宗元《早梅》早梅发高树，回映楚天碧。朔风飘夜香，繁霜滋晓白。欲为万里赠，杳杳山水隔。寒英坐销落，何用慰远客。【宋】黄公度《早春红梅盛开有感》不与雪霜分素艳，却随桃杏竞芳辰。自知孤洁群心妒，故着微红伴早春。于希宁《白梅》【元】王冕《白梅》冰雪林中著此身，不同桃李混芳尘。忽然一夜清香发，散作乾坤万里春。【晚唐五代】李九龄《寒梅词》霜梅先拆岭头枝，万卉千花冻不知。留得和羹滋味在，任他风雪苦相欺。于希宁《雪梅》【宋】卢梅坡·《雪梅》其一梅雪争春未肯降，骚人搁笔费评章。梅须逊雪三分白，雪却输梅一段香其二【宋】严粲《雪梅》报道梅边雪未休，披衣晨起上帘钩。孤根清健元如许，空为花寒一夜愁。于希宁《霜气红梅》【辽金元】麻九畴《红梅》一种冰魂物已尤，朱唇点注更风流。岁寒未许东风管，淡抹浓妆得自由。【宋】宋徐恢《红梅》江梅闲尽腊梅稀，又是红梅占晓枝。却忆东坡诗上语，淡妆浓抹总相宜。【宋】刘嗣庆《红梅》【明】谢文爵《红梅》近水窗篱压众芳，檀心一点漏春光。世情多厌冰霜面，故作东风冶艳妆。【明】周述《踏雪寻梅》一路寒山雪未消，寻芳不惜碎琼瑶。梅花昨夜将春色，开到江南第几桥。【清】杨纪元《踏雪寻梅》清梦难禁昨夜寒，朔风凛凛雪漫漫。明知春在梅花上，破晓骑驴仔细看。【唐】令狐楚《游春词》高楼晓见一花开，便觉春光四面来。暖日晴云知次第，东风不用更相催。【宋】刘辰翁《探梅》江天欲雪未雪时，绝江探梅驴倒骑。空中著我方成画，乱后逢花且赋诗。【宋】杨万里《探梅》山间幽步不胜奇，正是深寒浅暮时。一树梅花开一朵，恼人偏在最高枝。【清】龙为霖《寻梅》疏影横斜一水遥，不辞深夜探烟梢。三更踏月归来晚，犹带寒香度石桥。【宋】杨公远《访梅》荒寒茅屋是谁家，独木桥横小径斜。却是无人行到处，春风先已到梅花。【宋】朱南杰《孤山观梅》费尽年年造化功，精神全在雪霜中。一枝映带窗前月，消得逋仙作主翁。【宋】葛天民《见梅》绝怜生意上寒枝，几度巡檐错恨迟。数点疏花人未见，窗开早被月明知。【宋】史弥应《小春见梅》孤根十月已先温，不待春风破玉痕。冷艳一枝何处见，竹边池阁水边村。【宋代】林逋《山园小梅》其一众芳摇落独暄妍，占尽风情向小园。疏影横斜水清浅，暗香浮动月黄昏。霜禽欲下先偷眼，粉蝶如知合断魂。幸有微吟可相狎，不须檀板共金尊。其二 剪绡零碎点酥乾，向背稀稠画亦难。日薄从甘春至晚，霜深应怯夜来寒。澄鲜祇共邻僧惜，冷落犹嫌俗客看。忆着江南旧行路，酒旗斜拂堕吟鞍。【唐】李群玉《山驿梅花》生在幽崖独无主，溪萝涧鸟为俦侣。行人陌上不留情，愁香空谢深山雨。【唐】王适《江滨梅》忽见寒梅树，开花汉水滨。不知春色早，疑是弄珠人。【宋】王十朋《江梅》园林尽摇落，冰雪独相宜。预报春消息，花中第一枝。【辽金元】丁鹤年《临水梅》疏花清有影，止水净无埃。好似菩提树，明明照镜台。【明】张宁《园梅盛开》暖透孤根雪乍消，冰花万点缀寒条。寻幽欲寄山中客，忘却西湖有断桥。【辽金元】李翠娥《庭前梅花》粲粲梅花树，盈盈似玉人。甘心对冰雪，不爱艳阳春。【清】王士禄《庭梅》索笑怜窗晓，流光照砌春。那须江上见，宛似弄珠人。【宋代】陆游《卜算子·咏梅》驿外断桥边，寂寞开无主。已是黄昏独自愁，更著风和雨。无意苦争春，一任群芳妒。零落成泥碾作尘，只有香如故。【近代】毛泽东《卜算子·咏梅》风雨送春归，飞雪迎春到。已是悬崖百丈冰，犹有花枝俏。俏也不争春，只把春来报。待到山花烂漫时，她在丛中笑。于希宁《傲雪》【宋】程瑞《咏梅》清浅溪桥水，高低篱外枝。这些风骨异，瘦尽古今诗。【宋】朱淑真《咏梅》雪格冰姿蜡蒂红，水边山畔淡烟笼。江风也似知人意，密递清香到室中。【宋】范楷《咏梅》开遍南枝又北枝，春风消息不嫌迟。平生自抱冰为骨，莫待趋炎附热时。【清】恽寿平《独清图》花从残岁灭，香带暮烟生。不作繁华想，增余冰雪心。于希宁《双题绿梅》【宋】李少云《咏梅花》素艳明寒雪，清香任晚风。可怜浑似我，零落此山中。【宋】晁公溯《咏瓶中梅》折得寒香日暮归，铜瓶添水养横枝。书窗一夜月初满，却似小溪清浅时。【唐】韩翃《梅花落》新岁芳梅树，繁花四面同。春风吹渐落，一夜几枝空。【宋】马知节《枯梅》斧斤戕不死，半藓半枯槎。寂寞幽岩下，一枝三四花。【宋】史文卿《枯梅》樛枝半著古苔痕，万斛寒香一点春。总为古今吟不尽，十分清瘦似诗人。于希宁《腾空老骥》【辽金元】郑允瑞《梅花》岁寒冰雪里，独见一枝来。不比凡桃李，春风无数开。【唐】崔道融《梅花》数萼初含雪，孤标画本难。香中别有韵，清极不知寒。横笛和愁听，斜枝倚病看。朔风如解意，容易莫摧残。【宋】范仲淹《梅花》萧条腊后复春前，雪压霜欺未放妍。昨日倚阑枝上看，似留春意入新年。【宋】张继先《庵居杂咏九首》庵前桃李春争开，雪里见花惟有梅。莫谓枝梢有分别，根本自异非人栽。【宋】陈师道《蜡梅》一花香十里，更值满枝开。承恩不在貌，谁敢斗香来？【宋】张纲《次韵公显赋腊梅》愁里危肠日九回，今朝愁眼为花开。一枝斜倚向人笑，应报上林春信来。（以上梅画为画家于希宁先生所作，1913年至2007年12月，山东省艺术学校校长，山东艺术学院副教授、教授、副院长、名誉院长。1998年山东艺术学院设立“于希宁中青年教师艺术奖励基金。”）《雪梅鸳鸯图》 北京故宫博物院藏【宋】欧阳修《踏莎行·候馆梅残》候馆梅残，溪桥柳细。草薰风暖摇征辔。离愁渐远渐无穷，迢迢不断如春水。 寸寸柔肠，盈盈粉泪。楼高莫近危阑倚。平芜尽处是春山，行人更在春山外。【南宋】吕本中《踏莎行》雪似梅花，梅花似雪。似和不似都奇绝。恼人风味阿谁知？请君问取南楼月。记得去年，探梅时节。老来旧事无人说。为谁醉倒为谁醒？到今犹恨轻离别。元 王冕 《墨梅图》上海博物馆藏【元】王冕《墨梅》吾家洗砚池头树，个个花开淡墨痕。不要人夸好颜色，只流清气满乾坤。【明】王逢《题王冕墨梅》霜落银河月在天，美人松下斗婵娟。一枝倒影吴牛角，曾比知章踏酒船。元 邹复雷《墨梅图》【辽金元】倪瓒《墨梅》幽兰芳蕙相伯仲，江梅山矾难弟兄。室里上人初定起，静看明月写敷荣。【辽金元】宋无《墨梅》寒枝香在天外，疏花影流水中。梨云夜深清梦，草玄笔底春风。黄胄《水墨梅花图》 1984年【辽金元】戴表元《水墨梅花》江海归来见似人，离披犹自少风尘。何如淡月山庄夜，百幅清溪乱写真。【宋】家铉翁《墨梅两首》（选一） 非香之香，非色之色。伴我孤吟，风清月白。佚名《墨梅图》  辽宁省博物馆藏【辽金元】吴莱《题画墨梅》北风吹倒人，古木化为铁。一花天下春，万里江南雪。【明】唐寅《题墨梅》黄金布地梵王家，白玉成林腊后花。对酒不妨还弄墨，一枝清影写横斜。清 沈铨 《雪中游兔图》【宋】杜耒《寒夜》寒夜客来茶当酒，竹炉汤沸火初红。寻常一样窗前月，才有梅花便不同。【辽金元】杨维桢《月梅》天上清虚府，人间香影家。阿刚斫桂斧，只合种梅花。【清】德日《月下梅影》轻笼淡月异浓妆，欲赋惭无白雪香。却到夜深人静后，一枝移向碧纱窗。明 王谦 《梅石图》【唐】李商隐《忆梅》定定住天涯，依依向物华。寒梅最堪恨，常作去年花。【唐】李商隐《十一月中旬至扶风界见梅花》匝路亭亭艳，非时袅袅香。素娥惟与月，青女不饶霜。赠远虚盈手，伤离适断肠。为谁成早秀？不待作年芳。【南朝】陆凯《赠范晔》折花逢驿使，寄与陇头人。江南无所有，聊赠一枝春。明 王谦 《卓冠群芳图》 上海博物馆藏【明】王世贞《题画梅》空庭一树影横斜，玉瘦香寒领岁华。解道广平心似铁，古来先已赋梅花。【清】吴昌硕《题梅两首》（选一）十年不到香雪海，梅花忆我我忆梅。何处买棹冒雪去，便向花前倾一杯。明 陈录 《万玉图》 中国台北故宫博物院藏【宋】晏殊《蝶恋花》南雁依稀回侧阵。雪霁墙阴，偏觉兰牙嫩。中夜梦余消酒困。炉香卷穗灯生晕。 急景流年都一瞬。往事前欢，未免萦方寸。腊后花期知渐近。寒梅已作东风信。【 宋】 刘辰翁《霜天晓角·朝来微雪》朝来微雪。又近长生节。造就一枝清绝，梅与雪、怎分别。两年心似月。除是天知得。手种春风千树，一颗颗、待儿摘。明 陈录《烟笼玉树图》 【宋】李清照《孤雁儿》明 陈录 《梅花图》 中国台北故宫博物院藏【宋】李清照《临江仙·梅》庭院深深深几许，云窗雾阁春迟，为谁憔悴损芳姿。夜来清梦好，应是发南枝。玉瘦檀轻无限恨，南楼羌管休吹。浓香吹尽有谁知，暖风迟日也，别到杏花肥。【宋】李清照《渔家傲·梅》雪里已知春信至，寒梅点缀琼枝腻，香脸半开娇旖旎，当庭际，玉人浴出新妆洗。造化可能偏有意，故教明月玲珑地。共赏金尊沉绿蚁，莫辞醉，此花不与群花比。清 金农 《红绿梅花图》 上海博物馆藏【清】金农《题画梅》砚水生冰墨半干，画梅须画晚来寒。树无丑态香沾袖，不爱花人莫与看。【清】陈撰《题画梅》庭梅日已老，风吹花又生。无端是春事，闲煞草堂情。【清】虚谷《题雪梅图》无端白雪落沙来，古木疏枝上粉苔。似雪似花花似雪，梅花又向雪中开。清 金农 《玉壶春色图》 南京博物院藏【清】郑燮《梅》牡丹芍药各争妍，叶乱花翻臭午天。何似竹篱茅屋净，一枝清瘦出朝烟。【清】王照园《梅花》何处清香远，遥瞻岭上梅。不随群卉茂，独占一阳开。清 汪士慎 《梅花图》 上海博物馆藏【当代】王效东《咏梅二首》其一傲骨根基起，姣颜裹雪生。任尔呼与唤，唯喜待春风。其二傲雪凌寒系本能，冰肌玉骨久凝成。羞谋群艳惹骚客，不忘初心春讯迎。清 沈铨 《梅花绶带图》 【当代】绎  雯《赏梅图》缱绻诗心不染尘，红梅卧雪好精神。镜前一笑寒风坼，莺语枝头唱破春。【当代】火灵双2015年《咏梅》庭遇数株梅，翩跹悄然开。绿红期雪意，醉盼故人来。民国·宋美龄《梅图》【当代】亲亲茉莉2014年《游山遇梅》早梅绽高枝，回映建邺天。满山花织锦，诱人驻足嗅。【当代】亲亲茉莉2015年《咏梅》庭前数株梅，今朝忽见开。冰雪伴绿红，香醉阡陌客。【当代】亲亲茉莉2017年《春梅》律回岁首春雨霏，润浸大地草木欣。枯荷湖塘鸭呱叫，园梅舒蕊报春来。