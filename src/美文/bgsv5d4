丙申岁末，天寒梅将开，忽觉去岁赏梅情景恍惚目前，光阴之速不胜感慨矣。而江涯孤山，雪里月下，清媚奕奕，景光旖旎，正如意梦也。古哲云，与美相长乐无极，诚然。静夜读书间隙，辄调素毫，随意所适，聊写梅花心意耳。因得九品，用记妙缘。第一品斜逸之江浒，倾心独一枝。晴光和露笑，天意竟迟迟。佳人落寞在花前，无限春光一瞬眠。千古情怀和靖韵，梅花心事有誰怜。第二品古雪满坡径，清香绕铁枝。东风知我意，飞信说相思。看尽百花谱，此君属第一。无须锦绣赋，相对许知己。斜风乱玉蕊，密雨压铜枝。石径花零落，芳馨犹自飞。满楼花醉客，一径竹怡人。春雨含甘洌，茗香沁墨醇。梅花三弄意，寒雨一箫和。笼月楼前树，东坡与梦坡。第三品偶然写老梅，书屋韵徘徊。寒雨微云外，情怀酒一盃。第四品长念孤山月下梅，湖边照影玉人陪。一年好景飞鸿过，旖旎冰香感鹤台。第五品居杭逾廿载，首度上超山。雪海香名盛，缶庐笔墨闲。诸峰笼雨雾，小径落芳鬟。玉蕊含春雨。幽香暗阑珊。宋唐虬干曲，嫩叶犹拳拳。……独立廊前看，可心三五弯。第六品似从太古梦春机，老树龙钟生媚姿。倩有箫心吹雪静，倾湖知己月圆时。第七品西历平安夜，梅瓶华夏光。一枝诚供养，美好万年长。第八品月明庭院雾重重，淡远梅花近渐浓。点点红粉飞剩墨，一丝春意也从容。第九品一岁东风暖，传奇天意时。寒梅亦旖旎，月下韵如诗。