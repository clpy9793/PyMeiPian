原创诗词原创诗词忆舒州北国春宵里，江南枕上行。烟村几犬吠，溪渡一桥横。浣女砧衣急，牛童牧笛轻，晓帘问燕子，知否在梅城。浣溪沙村女溪头轻浣纱，牧童横笛夕阳斜。山扉半掩故人家。      明月吟来幽院巷，东风翻过绿篱笆。子规烟树惹飞花。点绛唇春渡吴塘，杏花红落羞芳草。夕阳归棹，一曲黄梅调。      慵枕相思，怕被风吹少。谁知晓，几声啼鸟，唤起行人早。减字木兰花江南曾见，烟雨兰舟杨柳岸。燕子飞来，细叶青丝谁剪裁。      问君归处，独上戍楼春不语。风卷珠帘，几寸相思落枕眠。生查子溪上问渔翁，家在何边住。低语慢行舟，唯恐惊鸥鹭。      临岸解耕牛，牵向烟花处。独听燕呢喃，不觉三春暮。