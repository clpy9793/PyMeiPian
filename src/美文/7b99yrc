    青玉案   秋游

天高气爽风依旧，
叶翩舞、河微皱。
且借丹青涂锦绣，
霜枫如火，金披河柳，
一缕云出岫。

邀来三两知音友，
信步闲游笑牵手。
鹊唱欢歌蟋蟀逗，
满瞳秋色，情醇似酒，
共伴红尘瘦。             诉衷情    落花

晚来暑气落残英，点点映微灯。
暗香未忍深嗅，俯首叹枯荣。

云聚散，月亏盈，最无情。
鬓间华发，岁岁年年，却为谁生？   鹊桥仙    秋思

蝉悲落木，风摇百草，
已是秋霜凝露。
年年岁岁逝无声，
对几许晨钟暮鼓。

云舒云卷，花开花谢，
自在闲观日暮。
粗茶淡饭慰平生，
又怎羡仙庭几处。  鹊桥仙    七夕

金簪划恨，银河无渡，
最是无情王母。
堪怜七夕鹊桥成，
却怎解年年离苦。

月眉垂泪，群星寂寂，
隔断相思无数。
离多聚少羡鸳鸯，
怎不盼朝朝暮暮。
      卜算子   思女

淡淡晚来风，细雨花枝哽。
渺渺闲云掩月星，无奈怜孤影。

隐隐别离忧，恹恹心难静。
思女情深未忍提，寂寂清秋冷。         卜算子    秋思

雁自北方来，可有音书寄？
望断天涯又一秋，游子何时至。

雁字写苍穹，报我鸿鹄志。
待到翎丰羽满时，解我思怀意。          何满子   重阳

鸿雁穿云南去，大河映日东长。
翠减红衰金染木，秋深又至重阳。
斜佩茱萸望远，登高共赏苍茫。

常忆弱冠年少，频思耄耋高堂。
饮尽悲欢多少味，青丝渐已添霜。
唯愿双亲永寿，天公莫怪痴狂。 南乡子   深秋夜雨

微雨伴秋眠，落叶飞花梦几帘。
尘世繁华终落去，堪怜，
草木轮回人怎还？

微冷意阑珊，千百柔肠未忍拈。
提笔欲挥思往事，如烟，
一缕情思入锦笺。七律    秋怀

星似顽眸月似弓，
渐凉秋色老梧桐。
击空孤雁衔愁远，
逐水残花叹岁匆。
瘦影窗前听落叶，
痴人笔下写金风。
寒来暑往无需悯，
且把冰心伴菊丛。                                 图文/张淑艺