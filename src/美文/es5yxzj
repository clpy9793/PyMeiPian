          ————古有乐天作《长恨歌》颂李杨情坚，东篱作《汉宫秋》叹昭君命舛。以范蠡西施、牛郎织女、梁祝之类典渡意者甚众。然陆游唐婉之典余鲜见也。今有感于陆唐之悲，遂作詩一首，以书余怀，诗曰为《沈园歌》。               乱世流离骤雨频，亲戚濡沫倚为邻。陆家公子唐门女，童龀同随共呢语。春牵纸鸢夏行船，秋诗明月冬吟篇。天长日久生情愫，一朝红烛照春眠。       春宵苦短日窗斜，菱花镜懒影轻纱。 池边蔷薇舒粉靥，双蒂枝头逗彩蝶。美人如花花面娇，玉郎似柳花前邀。窝角虚名不足侍，蝇头微利亦可弃。          世风自喜名势追，阿母岂容儿女痴。宗祠堂下千叮咛，应教夫婿觅前程。残花重艳人依旧，青山空待云出岫。可怜天下父母心，一心望子功名寻。事与愿违因何在？无量庵里生辰配。红颜为祸儿运凶，休书一纸墨渍浓。         杯碎茶泼身似棉，色褪瞳滞泪如泉。昨夜窗前才约誓，哪堪今朝难为继。额青声颤心俱摧，阿母意绝逆不回。滴滴往事滴滴漏，寸寸痴心寸寸灰。铅步难挪形无魄，休书泪重玉纤薄。双蒂不经风吹雨，从此两处生蹉跎。               阿母不管断情苦，寻来贤女配孤甫。新颜何能掩昔意？书海隐没愁难寄。经纶满腹伯乐持，名列金榜第一支。秦孙居次爷生妒，藏卷除名诡计恶。仕途未始已飘摇，马归迍迍路迢迢。朝入青山夕渡水，酒肆饮罢古桥倚。        春至寻春春不休，沈家园里柳枝柔。几瓣桃英缀绿软，一双燕子点画楼。只身蹀躞清池边，临水照影与相怜。风起粼波疏影去，回首伊人柳荫处。相思相望难相卿，相噎无语泪盈盈。万绪千愁未可诉，影过擦肩如陌路。陌路尚可重相识，相识相交再相知。如今沉浮各异势，会合熙熙唯梦时。         东风犹恶缘已薄，山盟虽在情难托。了拟一曲《钗头凤》，往事缱绻慰残梦。夭夭粉袖别经年，疏疏墨语楚青烟。一阙衷肠相和与，半池涟漪叠石阻。深闺榻冷鲛绡透，风舞芭蕉云屏漏。病魂一缕红颜摧，绵绵遗恨作尘埃。              秦桧身死复皇恩，远赴他乡报乾坤。敬奉皇门数十载，辞归方知香消陨。沈园池台景难初，是非肠断酒一壶。苔壁墨痕尘犹锁，柳老絮尽伤婀娜。生已短欢死未知，死者飘然生者痴。生生死死天注定，怨天不待意满时。天犹怨人不自省，意软怎敌世风逞。初写成于——2012.12.13          修改成于——2017.3.13                  