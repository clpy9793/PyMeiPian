长相思【十九首】【一】 花落枝，叶落枝。春去秋来怅已迟，回眸忆旧时。莫相思，也相思。昨夜星辰昨日诗，醒来谁解痴？【二】历风霜，任风霜。秋过千山草木黄，偏偏桂子香。这时光，那时光。笑看尘间终日忙，几人称帝王。【三】笔纵横，意纵横。回首人生梦未成，无言万事轻。奔前程，叹前程。利禄功名谁可争？默听长短经。【四】雪花飞，泪花飞。风冷云寒夜色威，千红化为灰。人多非，事多非。四季轮回华发催，故乡思未归。【五】 任此身，笑此身。行走江湖几处真，吟诗叹苦辛。入红尘，出红尘。莫怪人生无至亲，缘由自有因。【六】  风轻轻，柳青青。山水相连翠黛横，游人健步行。  鸟争鸣，百花明。四月春光无限情，一人一座城。【七】 觅自由，本自由。人世繁华眼底收，谁知一梦休。 懒回眸，又回眸。故地重回心却忧，旧痕无处搜。【八】 千里风，万里风。吹绿江山柳意浓，花香碎影重。 岁匆匆，梦匆匆。笔下时光今古同，去留依碧穹.【九】  山一程，水一程。秋月春花自有情，同君处处行。 晓尘轻，晚尘轻。世事无常谁可争，静听禅语声。【十】 惜光阴，叹光阴。飞雪梨花又一春，匆匆岁月深。 出世心，济世心。提笔留情何处寻，不如邀月斟。【十一】 情难留，景难留。残月寒霜映小楼，敲诗句句愁。爱悠悠，恨悠悠。此去经年谁解忧，梦休心未休。【十二】 夜深沉，意深沉。归梦敲残酒醉君，窗前月下吟。 可追寻，且追寻。款款情思难自禁，笔纯尘萦心。【十三】 月难留，景难留。曾问青山可解忧，云烟伴钓舟。 爱悠悠，恨悠悠。聚首红尘春色稠，可悲魂梦游。 【十四】 思故乡，念故乡。乡梦幽幽意味长，何时入草堂? 稻花香，山花香。野色悠悠泉下冈，故人收获忙。 【十五】   走山川，共山川。孤旅江湖古塞边，时时险峰悬。 冷风前，萧风前。寂寞人生悲远天，影残谁肯怜？【十六】   腹中书，袖中书。书自留香莫道无，冰心在玉壶。 自何如，复何如。世事茫茫明月孤，此生愚腐儒。 【十七】柳丝丝，雨丝丝。春到心头诱人痴，遥遥梦寐思。  月沉时，醉能诗。几许深情君自知，恨无相会期。【十八】恋旧人，忆旧人，无奈红尘竟负君。相思入梦频。独伤神，暗伤神，无限风光有限身。怎能杯酒醺！ 【十九】 天茫茫，地茫茫，极目萧条透齿凉。寒风舞雪霜。 情悠长，恨悠长，万里相思诗满囊。几回魂梦长！