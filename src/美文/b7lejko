江梅引•秋溶溶霜月又登楼。怕逢秋。恰逢秋。瑟瑟西风，独自黯凝眸。酒酽不谙花落去，商音远，雁辞丘，无尽头。尽头。尽头。几时休。逝水悠。未肯留。纵是梦断，纵是醒、却又何求？苦短人生，孤棹对云浮。岁岁枯荣连岁岁，安若素，似还忧，一念收。八声甘州•秋叹萋萋荻草曳清愁，残霞洒江舟。望婷婷芳树，芊芊岸柳，一夜逢秋。已是苍茫晚景，何故又登楼。纵使寒烟翠，也自空流。  且把征帆数遍，却归鸿渺渺，寂寂沙洲。此离情别绪，今古几人俦。怨多情、痴心总负，聚散间、泪雨又双眸。凭栏处，不应回首，烟月如钩。清平乐晚星明灭。半隐香腮雪。何故东风凋香屑。却是原来伤别。独倚偏话闲愁。悲欢几过三秋。淡看寻常聚散，且歌且饮还休。浣溪沙.秋虫嘉木无声叹叶离，溪边幽草被霜栖。商音渐起又高低。  断续寒砧催冷月，缠绵往事寄灵犀。风中聚散两依依。少年游三竿帘外日迟迟。不觉鸟鸣枝。一笺红信，半杯白堕，昨夜已依稀。桐阴还道秋尚浅，疏影却参差。云来聚散，倚栏长忆，长忆少年时。望梅花.秋雨初晴寒雨绵绵初歇。草色烟笼凝睫。槛外飘飘双蛱蝶。许是秋来伤别。何故惜怜枝上月？迢递涛笺凄切。杏花天剪剪西风天欲晓。浑不觉、无憀岁杪。花飞辞树朱颜老。空忆那时芳草。追雁影、归期难料。往来径、烟云绝杳。等闲莫叹商音调。红素枝头静好。渔歌子晓透帘栊一地霜，芸芸还似旧时光。风卷地，草轻扬。他乡拟把做故乡。浣溪沙.秋夕独立中宵独自凉，疏桐疏影落疏窗，闲来翻捡旧词章。斜汉无端秋月冷，菊花相次藕花香，原来不过是寻常。菩萨蛮.江楼月离人最怕江楼月。粼粼初照层烟雪。何处又寒蝉。有无一水溅。云来花欲闭。桂折蟾宫阙。今夕是何年。忍看枝上悬。彩云归疏帘梦里枕微凉。似秋风、剪碎斜阳。曾暮云向晚遥相望，牵不住、寸寸流光。那时节、奈何堪别，盼归偏断肠。俱往矣、酒旗歌扇，再顾茫茫。荒唐。由来聚散，几由衷、瘦了辞章。别来却忆，风拂红袖，点染梅妆。不忍听、笙箫笛曲，黯黯空费思量。销魂处，知酒浓难解是情伤。临江仙.秋思冷雨敲窗天向晚，疏帘难掩秋浓。几枝摇落几枝空。早知离别苦，何必嫁春风。由来尘缘多憾事，去无寻有谁同。酒旗歌罢水流东。回眸携手处，不若不相逢。朝中措欲藏心事上西楼，剪剪又逢秋。蛩寂庭前闲树，闻香桂子还羞。   风催雁羽，几重更漏，谁系兰舟。望灯火阑珊处，犹怜新月如钩。临江仙.听雨帘内清寒帘外雨，落红怎比春红。幽怀可有水云通。阑干终倚遍，此意与谁同。一夜柳烟枝漫卷，何曾嫁与东风。闲阶未扫几重重。薄凉吹入梦，爱恨已成空。天净沙.秋思鸿飞叶落霜寒。草黄碧水云烟。苦雨西风瘦柳，烛残浊酒。梦回今夕何年。清平乐霜寒露冷，忍看孤鸿影。满目凄凉萧索景，雾里花飞梦醒。       晨风才下帘钩，寒烟又上眉头。几盏清茶淡酒，难消几许离愁。高阳台.秋雁翎羽翩翩，枯虬瘦爪，霜花一夜芦滩。万里家山，遥思春水潺潺。流霞与共长风去，楚云天，望断寒烟。远层峦，飞渡潇湘，归意如丹。  心牵一字千行愿，任凭西风舞，筛月篱繁。别后经年，西窗夜总无眠。瑶琴弹破清平调，意阑珊，空把花残。独依栏，落雨闲阶，旧梦缠绵。采桑子.秋暮残阳晚照流光远，暮色江天。不待风眠，柳系轻舟云水间。  半壶浊酒余欢尽，断雁声寒。何处乡关，剪去空枝又一年。浣溪沙.秋江四首之一渐起飘蓬银鹭遮，晴天暖日暮西斜。江风绕水觅仙槎。 晚岫金銮羞菡萏，霜枫赤羽灿桃花，且将醉饮莫还家。浣溪沙.秋江四首之二最是林花染薄衣，东陵瓜圃蔓先非。凝霜沾草也依稀。  水起烟边风渺渺，云浮江底月迟迟。孤舟羁鸟暮秋时。浣溪沙.秋江四首之三飞藿追风不载愁，菱花镜底莫寻秋。清霜满袖也悠悠。  雨断寒枫花戏水，云衔草絮鹭鸣洲，征帆未远月华流。浣溪沙.秋江四首之四看尽浮生也有涯，云烟归处是谁家。江帆渔火对霜华。叶底添香听雁语，水湄敛雾系心霞。转蓬居世莫吁嗟。卜算子.秋景烟月透寒枝，竹落疏篱影。风动敲窗夜几番，暖梦依依迥。   懒起探芳踪，莫叹西窗景。洗却残红赏醉枫，静待西风冷。鹊桥仙.归鸿轻挥素手，怎堪回顾，欲系相思烟树。征鸿犹恋旧时芦，叹秋冷、霜寒日暮。  归期无计，情牵几许，祈愿东君早驻。轩窗揽镜怯胭霞，发未雪、风姿柳妒。行香子.秋暮霭苍苍，零乱斜阳。依空树，望断雁行。霞烟袅袅，暗自成殇。叹心儿碎，人儿杳，泪儿长。        飞星传恨，雨过潇湘。夜秋桐，频扣芸窗。相思两处，对影成双。共一轮月，一壶酒，一肩霜。桃源忆故人秋桐滴雨珠帘倦，频扣西窗梦断。惊起凝眸细看，扼腕迟归雁。 别来已是桃符换，杳杳归期空盼。怕寄鱼书牵绊，怕惹离人怨。潇湘神.秋夜秋夜忧，秋夜忧，西风一夜上心头。芦笛声声催雁阵，花残不忍过南楼。桃源忆故人.秋暮疏帘谁剪无凭据，望断庭前烟树。摇曳檐前风语，寒燕留无驻。  迷离陌野芦飘絮，尤忆当时闲趣。笺字情浓如许，忍向残阳叙。采桑子.夕霞夕霞如梦飞琼宇，云也迷离。雾也迷离，一径花菲香满衣。  别来雁过三秋冷，欲问归期。怕问归期，落尽疏窗菊影低。浣溪沙.西风凉暮霭秋深独自凉，闲阶落木扫残阳。陈烟过往费思量。  点点花飞皆缱绻，行行雁去尽彷徨。归期杳杳暗成殇。浣溪沙.野渡暮霭沉沉野渡横，芦花似雪絮飘零。徘徊雁字总关情。  点点归帆都看尽，殷殷尺素寄无凭。桐弦捻断有谁听。浣溪沙.日暮日暮黄昏陌上秋，寒鸦不忍落枝头。苍茫孤寂冷沙洲。  芦笛声声花溅落，归鸿阵阵泪凝眸。残阳萧瑟许多愁。天仙子.忆旧游一桨寒烟分碧水，鹭鸶惊飞涟动苇。湖平岸远黛山青，雨初霁，柳丝曳。舟底霞天红藕系。  绕耳寒蝉谁记起，渺渺尘烟何堪忆。沉沉暮霭最伤怀，人不寐，空憔悴。飞絮无言残月泪。江城子.秋殷殷夕照落寒江，絮飞扬，草凄黄。棹桨声声风动水茫茫。最是离情添别绪，偏纵酒，入愁肠。  离鸿振羽又成行。叹斜阳，透西窗。空把瑶琴，弦断卸红妆。辗转无凭多少泪，明月夜，染秋霜。念奴娇.秋那时初见，恰逢秋、藕手嫣妆新就。裙裾翩跹，风拂面，晚照殷殷筛柳。羞怯凝眸，欲留还走，凌乱芊芊袖。酒浓人醉，西窗歌尽更漏。  而今独立深秋，小桥风乍起，烟波湖皱。不见去年舟桨动，莲卷飘蓬空瘦。雁字成行，归期无计，锦瑟无心奏。遍寻故地，纤云荻草如旧。长相思爱也休，恨也休。秋去花飞霜染头，空余一缕愁。   聚也忧，散也忧。聚散难凭一月钩，华年似水流。忆王孙.秋思秋风拂面欲黄昏， 疏影荻花篱上痕。烛火西窗随雁魂。却温存，秋雨梧桐空酒樽。虞美人.雁途人生草黄雁落愁无语，忍看风飘絮。寒霜飞过月如钩，对此无需回首也烦忧。林花谢尽春颜色，风卷离人惑。兰舟别却几时还，望断云烟泪眼夜阑珊。菩萨蛮.秋意风轻天远云飘絮，枫红不忍凋零去。雁过影相从，花飞流水东。   院深听叶语，哪得香如许。秋浅桂枝摇，酒浓酬碧霄。南乡子.秋无语上重楼，人道天凉好个秋。看尽落花分碧水，凝眸。争渡千帆竞自由。   雁去意难收，露冷霜寒月似钩。欲把痴心分两半，悠悠。万点枫红一夜休。添字采桑子闲阶花落无人理，懒向人提。偏向人提。晚照斜斜、舒卷总迷离。  多情最怕三秋雨，点点清凄。点点清凄。残烛阑珊、独守小楼西。