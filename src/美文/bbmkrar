　　立  春 几瓣东风醒冻池，蛰虫振羽应先知。田家备磨清蓑笠，  又是年开算计时 。  采桑子 · 雨水         新阳铺展离离草，春色来宜。春色来宜，鸿雁迟迟望北回。        轩窗浅闭佳人面，烟雨霏霏。烟雨霏霏，目尽天涯独酌杯。鹧鸪天 · 惊蜇 九九春阳携暖来，夭夭桃蕊是时开。天穹乍破新雷起，地穴徐宽伏豸呆。酥雨落，软风差，黄鹂鸣唤柳尖裁。荣荣万物今朝后，田户无闲汗下栽。春  分 春半时分颜色重，无边青绿漫云天。柳绦放胆梳邻水，社燕衔风逐纸鸢。日暖宜栽花果树，雨丰好作稻粱田。倏而雷电平空起，正是今朝第一笺。 长相思·清明        风一场，雨一场，层壑千山被酽妆。鹃啼动旧肠。       忆何央，念何央，久别音容成渺茫。寄思三炷香。山花子 · 谷雨         杨树花飘柳絮飞，牡丹吐蕊柰桃肥。池涨浮萍溪涨水，子规啼。        直向春山寻玉叶，温良去火谓珍稀。时节合宜生百谷，好耕犁。踏莎行 · 立夏        天地方交，别春立夏，奔雷滚滚骄阳挂。群山焕黛走白云，应时喜雨浇烟瓦。       槐树花灼，新蛙热话，蓑衣牛客扶犁耙。茶梢渐老采撷忙，把壶共议秋时稼。鹧鸪天 · 小满 伏雨霏霏漫堰塘，明朝田畔水车张。 开坊起作油香远，煮茧缫丝村妇忙。芦桔熟，李儿黄，杨梅苦菜润肝肠。炎炎夏日枯凡草，习习光风壮麦囊。踏莎行 · 芒种       花褪痕残，梅青味隽，丝丝痴雨浮河畈。井泉甘冽润炎天，庄周蝶舞犹摇扇。       反舌无声，伯劳在唤，螳螂始出虫螟窜。蛙吹水响抢栽秧，寒镰刈麦涔涔汗。清平乐 · 夏至         杨梅红透，丹荔疏香诱。知了不知桑稼骤，旦夕争鸣赳赳。        顷间疾雨扶风，那边畦陌泷泷。却看丈邻田坎，枕锄醉卧阿翁。小  暑 既出黄梅入伏天，农禾渐熟向丰年。壁居促织鸣腾跃，毛挚苍鹰击远烟。大  暑 丛丛腐草化流萤，云黑天霄滚迅霆。甘雨难消中伏热，几田黄熟几田青。 立  秋 寒蝉催落梧桐叶，稻引金风遍地黄。言是秋来还伏里， 荷塘蛙鼓戏清凉。 处  暑暑气藏收渐小凉，义鹰祭鸟野林翔。秋风声里听凋落，农者磨镰备担筐。白  露 枯荷渐伏噪蛙稀，北至轻鸿遇燕归。晓看窗台生滴玉，凉风侵面叫添衣。秋  分昼夜均分冷暑平，雷霆云隐渐收声。蟹肥菊熟虫坯户，丹桂香飘稻穗盈。浣溪沙 · 寒露 蝉噤枫红荷叶残，秋风今夜露生寒。碧天雁阵向南关。酥雨润田宜种麦，凝云映日好收棉。登高但慕石榴鲜。霜 降        凛气萧飕洒白霜，寒虫咸俯觅眠床。山峦遍植枫林焰，畈畈田田稻实黄。如梦令 · 立冬 昨夜阳春风软，今日雨稠寒卷，虫豸尽眠藏，正是秋深冬浅。一片，一片，灼灼油茶花展。小  雪 北斗西沉起冽风，苍鹰依旧搏长空。菊残怎畏寒霜凛，竹直堪凌朔气隆。新雪沾衣皆不见，枯柴乞火独难熊。且披烟雨行吟去，一借江湖作钓翁。大   雪忽闻场院起喧哗，料是初寒送雪花。地北天南藏伟貌，枝头树末着琼葩。宜薰脯腊生新火，漫说田禾续老茶。散落凡尘无去意，来年润泽万千家。 生查子 · 冬至 水涸劲草衰，白日今何短！云竹不言孤，且有寒梅伴。清茶入卷时，谁听冬风乱？洗手煮羊羹，只把红炉扇。浣溪沙 · 小寒 二九时分细雨差，酽寒无刃比刀裁。明年惊蛰冻秧哀。野雉知阳方始唤，腊梅沐雪亦繁开。庭前喜鹊筑巢来。大  寒 凝寒裂石涓流白，鸿雪犹吹厚路衣。忽听云天多啸叫，一梭鹰隼布营围。            【 原创诗词，谢绝借用。】