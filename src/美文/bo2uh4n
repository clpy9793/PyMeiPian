龙儿七律•雨后年多离索故交稀，遥望天涯意转迷。蒲柳先衰应有恨，彩云易散合无题。却愁尘梦弦当绝，犹病霜风蝶不栖。次第严寒尤畏雪，梅心一点独沈泥。寄病中人凭谁斯世共熬煎，怀抱孤清更少眠。恍向莲台听旧雨，漫从病酒祝新年。诗多曲笔终无解，情到深时幸有缘。在望春风待邀约，各经沧海看花烟。冬夜无眠风帘未动雨先行，久抱愁身惜弱茕。删几诗篇归楚水，添些花气到申城。相期春梦长无信，作别年光若有情。每向栖栖灯火里，合眸唯觉泪生成。丙申腊月十五夜抑郁流水浮云几变迁，怅然如对旧时天。枕边恩爱方三宿，海上生涯已十年。词笔难抒人寂寞，琴心空负月婵娟。前尘渺渺无由问，老树寒鸦入夕烟。丙申腊月十七尘襟懒拂瘦绿残红入眼稀，流年错乱望时迷。折成纸鹤恐传恨，写就情诗怕选题。冬雪飘迟愁未绝，春心病久蝶难栖。怜香故向雪中落，犹喜香魂不委泥。纳兰容若谁道知交入眼稀，初心端不许尘迷。梅分绝艳荐名士，诗证情痴半失题。明月岂唯三宿梦，鸳鸯终许一枝栖。他时湖海相逢处，更向浮生辨雪泥。水立方积律成愁乌发稀，复因此事引凄迷。梅妆谁欲添佳话，康雪同披输病题。未爱风情诚可笑，已违梁阙哪能栖？人间多有相逢处，怜似飞鸿踏雪泥。二合似芰荷尘自稀，修身砥德未曾迷。屏前酬唱成欢乐，笔下躬耕出话题。潘岳拜尘君莫取，刘伶抱酒意能栖。须知醉里春常在，燕雀安巢好献泥。偶成文/楚龙吟百年豪杰世间稀，广武登台心事迷。一为匹夫应有责，聊从锦瑟写无题。书生亦可随园述，鸾凤终能灵壁栖。料得红尘弹铗客，孟尝岂肯任烟泥。次韵龙儿文／张治龙自别家山梦渐稀，孤云遥望合凄迷。曾经许国难为国，莫道无题实有题。故里萧疏人已散，碧梧凋落凤何栖？从兹愿共梅花老，不惜身心化作泥。楚江棠步韵:呼风唤雨似依稀，纬武经文名利迷。每见天灾谁问责?常闻鬼话不堪题。逢时未必随缘定，到老终能面壁栖。苦乐人生如木叶，一场烟雨化尘泥。 无眠步韵丙辰腊月十五高山流水和音稀，草树枯枝野路迷。冷雨无香何处落，寒巢有梦哪家题。常临皴皵梅前歇，总爱清幽竹下栖。未管几时逢腊雪，一随春意作春泥。刘崇元步韵龙儿忧乐情怀世已稀，功名利禄欲心迷。经年酒地为居所，寄意花天弄错题。故作清高梅自诩，难逃燕雀屋檐栖。几时暮鼓惊陈梦，莫让人生轻许泥。步韵《落叶》文/星星过月雨骤枝寒叶已稀，萧疏老态更凄迷。曾添花季千寻绿，不意西风几笔题。彩蝶娇莺浑不见，呜蝉乌蚁亦难栖。新陈代谢天公意，任尓荣枯总是泥。秋哥已觉多年两鬓稀，沿溪且任意痴迷。从容我辈来而去，何用他人画与题。稻浪千重空碗待，天涯万里满枝栖。此生长恨身无翅，梦到云中筑燕泥。次韵龙儿向 前岁月无痕入梦稀，悠悠往事半凄迷。当年勤奋难如愿，今日违心何答题。隐寄寒山搜韵乐，归巢蓬雀傍枝栖。西坡黄葉凋零落，甘做春花护蕊泥。无题     和龙儿原韵文/朱乐平淡看门前鞍马稀，浮名虚利渐不迷。汲泉烹月和诗饮，凿井耕田对酒题。陋室何妨千百醉，梁园不借一枝栖。水穷云起寻常事，懒问孤鸿落雪泥。步韵龙儿《题梅》文/五阿哥新颜点粉几枝稀，秀骨柔肠画角迷。岭上描红斟好句，笺中留白赋无题。心存雪域浮云事，情系墙边没鸟栖。不是尘间凡俗物，余香散尽化春泥。尘襟懒拂步韵天涯浊世悲欢当药煎，愁人须戒抱愁眠。落花事迹无穷雨，病酒生涯多少年。仙骨不灵留夙孽，莲心虽苦证尘缘。禅庵树老徒依傍，欲遣狂怀煮茗烟。秋哥糠饼锅中反复煎，食多以至不能眠。披衣仰月惟千叹，抱剑当风倏一年。悱恻犹含斑竹泪，尖酸未得美人缘。囫囵吞吐长生果，蓝田远望已沧烟。次韵天涯文／张治龙愁怀难遣久熬煎，坐对灯阴又不眠。顾我尘寰经日日，管它风雨复年年。莫因衰朽伤残骨，且与寒梅结善缘。僵卧荒村心未死，欲登绝顶藐云烟。无题  依韵龙儿文/白芷竟日昏昏岁递迁，生涯零落又三年。无边冻雨侵诗垒，一座荒城囚楚天。私箧犹存初誓信，劳身已失旧婵娟。萧郎纵有齐眉意，归日茫茫隔碧烟。