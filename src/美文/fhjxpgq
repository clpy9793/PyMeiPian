三月，让我们在十里春风里，重温那些经典唯美的桃花诗，感受满目芳菲，万千风情。🌸🌸🌸🌸《诗经》桃夭桃之夭夭，灼灼其华。之子于归，宜其室家。桃之夭夭，有蕡其实。之子于归，宜其家室。桃之夭夭，其叶蓁蓁。之子于归，宜其家人。唐.周朴《桃花》桃花春色暖先开，明媚谁人不看来。可惜狂风吹落后，殷红片片点莓苔。明.唐伯虎《桃花诗》桃花坞里桃花庵，桃花庵里桃花仙；桃花仙人种桃树，又摘桃花换酒钱。酒醒只在花前坐，酒醉还来花下眠；半醒半醉日复日，花落花开年复年。但愿老死花酒间，不愿鞠躬车马前；车尘马足贵者趣，酒盏花枝贫者缘。若将富贵比贫贱，一在平地一在天；若将贫贱比车马，他得驱驰我得闲。世人笑我太疯癫，我笑世人看不穿；不见五陵豪杰墓，无花无酒锄作田。唐.崔护《题城南庄》去年今日此门中，人面桃花相映红。人面不知何处去，桃花依旧笑春风。唐.白居易《大林寺桃花》人间四月芳菲尽，山寺桃花始盛开。长恨春归无觅处，不知转入此中来。唐.吴融《桃花》满树和娇烂漫红，万枝丹彩灼春融。何当结作千年实，将示人间造化工。唐.白居易《晚桃花》一树红桃亚拂池，竹遮松荫晚开时。非因斜日无由见，不是闲人岂得知。寒地生材遗校易，贫家养女嫁常迟。春深欲落谁怜惜，白侍郎来折一枝。唐.白居易《寄题忠州小楼桃花》再游巫峡知何日，总是秦人说向谁。长忆小楼风月夜，红栏干上两三枝。唐.白居易《下邽庄南桃花》村南无限桃花发，唯我多情独自来。日暮风吹红满地，无人解惜为谁开。唐.李咸用《绯桃花》茫茫天意为谁留，深染夭桃备胜游。未醉已知醒后忆，欲开先为落时愁。痴蛾乱扑灯难灭，跃鲤傍惊电不收。何事梨花空似雪，也称春色是悠悠。宋.道济和尚《桃花》出岸桃花红锦英，夹堤杨柳绿丝轻。遥看白鹭窥鱼处，冲破平湖一点青。唐.罗隐《桃花》暖触衣襟漠漠香，间梅遮柳不胜芳。数枝艳拂文君酒，半里红欹宋玉墙。尽日无人疑怅望，有时经雨乍凄凉。旧山山下还如此，迴首东风一断肠。六世达赖《桃花》美人不是母胎生，应是桃花树长成。已恨桃花容易落，桃花比你尚多情。北宋.五祖法演《桃花》洞里无云别有天，桃花如锦柳如烟。仙家不解论冬夏，石烂松枯不记年。北宋.苏轼《惠崇春江晚景》竹外桃花三两枝，春江水暧鸭先知。蒌蒿满地芦芽短，正是河豚欲上时。唐.李白《忆秋浦桃花旧游》桃花春水生，白石今出没。摇荡女萝枝，半摇青天月。清.曹雪芹《桃花诗》桃花帘外东风软，桃花帘內晨妆懒。帘外桃花帘內人，人与桃花隔不远。东风有意揭帘栊，花欲窥人帘不卷。桃花帘外开仍旧，帘中人比桃花瘦。花解怜人花也愁，隔帘消息风吹透。风透湘帘花满庭，庭前春色倍伤情。闲苔院落门空掩，斜日栏杆人自凭。凭栏人向东风泣，茜裙偷傍桃花立。桃花桃叶乱纷纷，花绽新红叶凝碧。雾裹烟封一万株，烘楼照壁红模糊。天机烧破鸳鸯锦，春酣欲醒移珊枕。侍女金盆进水来，香泉影蘸胭脂冷。胭脂鲜艳何相类，花之颜色人之泪。若将人泪比桃花，泪自长流花自媚。泪眼观花泪易干，泪干春尽花憔悴。憔悴花遮憔悴人，花飞人倦易黄昏。一声杜宇春归尽，寂寞帘栊空月痕。宋.谢枋得《庆全庵桃花》寻得桃源好避秦，桃红又见一年春。花飞莫遣随流水，怕有渔郎来问津。清.袁枚《题桃树》二月春归风雨天，碧桃花下感流年。残红尚有三千树，不及初开一朵鲜。唐.王维《辋川别业》不到东山向一年，归来才及种春田。雨中草色绿堪染，水上桃花红欲燃。优娄比丘经纶学，伛偻丈人乡里贤。披衣倒屣且相见，相欢语笑衡门前。唐.王维《田园乐》桃红复含宿雨，柳绿更带春烟。花落家童未扫，莺啼山客犹眠。宋.刘敞《桃花》小桃西望那人家，出树香梢几树花。只恐东风能作恶，乱红如雨坠窗纱。唐.李白《山中问答》问余何意栖碧山，笑而不答心自闲。桃花流水窅然去，别有天地非人间。唐.杜甫《江畔独步寻花》黄四娘家花满蹊，千朵万朵压枝低。留连戏蝶时时舞，自在娇莺恰恰啼。宋.秦观《虞美人》碧桃天上栽和露，不是凡花数。乱山深处水潆廻，可惜一枝如画为谁开。轻寒细雨晴何限，不道春难管。为君沉醉又何妨？只怕酒醒时候断人肠。宋.张先《少年游.井桃》碎霞浮动晓朦胧，春意与花浓。银瓶素绠，玉瓶金甃，真色浸朝红。花枝人面难常见，青子小丛丛。韶华长在，明年依旧，相与笑春风。宋.史达祖《桃源忆故人.赋桃花》明霞烘透春机杼，春在明霞多处。我是有诗渔父，一梦秦千古。柳枝巷陌深朱户，墙外风流一树。十五年来凝伫，弹尽胭脂雨。清.纳兰性德《东风第一枝.桃花》薄劣东风，凄其夜雨，晓来依旧庭院。多情前度刘郎，应叹去年人面。湘帘乍卷，早迷了、画梁栖燕。最娇人、清晓莺啼，飞去一枝犹颤。北山郭，黄昏开遍。想孤影，夕阳一片。是谁移向亭皋，伴取晕眉青眼。五更风雨，算减却，春光一线。傍荔墙、牵惹游丝，昨夜绛楼难辨。整理:桃李不言图片:网络整理:桃李不言图片:网络