江城子·秋（一）又见梧桐雨潇潇，洒杨柳，滴芭蕉。金风乍起，冷落花枝梢。刺眼繁华转眼飘，远云天，碧草凋。一片轻愁待酒浇，邀明月，在此宵。多情更有，归鸿寄语悄。韶光如初岁月遥，梦依依，浅浅笑。江城子·秋（二）金风细细梧叶飘，清秋至，暑意消。淮上青山，绿水如烟绕。楼高望断路迢迢，归鸿渐，彩云招。花开花落又一朝，忆韶华，情难抛。离恨点点，惟有举杯销。夜来忽梦少年事， 寄明月，碧玉箫。江城子·秋（三）昨夜竹林风雨骤，声萧萧，过小楼。叶黄枝残，惟见野兰幽。已是白露清凉秋，荒园冷，桃红休。情怀欲随行云走，风华急，去何留。新词易成，难书百般愁。一枕江风付水流，涛声里，忆旧游。江城子·秋（四）飞云过尽八月秋，轻寒烟，远江洲。又是丰年，遍野稻椒稠。丹桂花开香满楼，层林染，望眼收。新月初上弯如钩，听潮语，钓闲愁。韶华无声，莲心一点留。只把好怀与诗酒，问岁岁，情悠悠。