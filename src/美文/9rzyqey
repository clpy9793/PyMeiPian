                           忆梅                记得小亭初遇见，当时秀水微澜。一枝浓淡若含烟。清姿无限好，相顾却无言。        别后红尘风雨久，冬来花事渐阑。莫名思绪落梅边。故衣尘未浣，遗梦在孤山。                                                           梦 梅                一夜琴音飘渺处，伊人绰约前来。盈盈浅笑述幽怀。半依玲珑枕，半托小香腮。        莫是情深成负累，真真瘦了形骸。劝卿休作自沉埋。浮云当作雪，何处不瑶台？                                    寄 梅              莫道云烟深几许，向来以雪为家。纵然清寂瘦芳华。冰魂犹自诩，此处有仙槎。        已惯浮生多辗转，年年月月天涯。谁人折柳寄梅花？离歌唱不彻，月色满窗纱。                                                                                    几度沉浮何所去？楼台寻遍无踪。暗香不语落眉峰。竹林幽僻处，君子正临风。        已喜故人重聚首，哪堪明月当空。醅来绿蚁满千盅。情深惟一醉，知已胜千红。                            约梅                立尽寒窗天欲晚，沉思往事徘徊。吟风望月叹无媒。花开情未定，花落梦惊回。        又是一年枝抱蕊，幽香漫过帘帏。拜霜托雪问青梅。可应鸡黍约，畅饮碧桐杯。                                                            伴梅                案上疏枝开几许，门前玉树清芬。两厢坐看醉三分。罗浮香满袖，诗绪不沾尘。        勿笑人间谁似汝，时同山月为邻。仙缘一梦暗销魂。只怜花正好，未有雪纷纷。                            问梅                梅雪情缘终是梦，为谁一吐馨香？凌寒怒放意何长？有朝花事了，归去又何方？        只恨生来非浪子，独钟六出奇芳。偏居傲骨逗风狂。因缘非我主，兴许水云乡。                                                        赏 梅　　         正是幽香移月影，冰绡漫卷疏枝。分明撩动拟新诗。囊中无好字，檐下立多时。        人羡孤标能忘世，我怜寒夜开迟。超凡脱俗耐寻思。人间尘露重，绝处慧成痴。                            咏 梅　                四野茫茫清照影，崖前独秀娉婷。仙姿玉蝶两相萦。凌寒如有韵，抱雪若无凭。        纵使繁霜侵瘦骨，琼枝犹报壶冰。心源恬淡了无争。怡然怒放处，月色正空明。                                                        画 梅               摘片云烟兑入墨，匀来水郭山袍。江天皴作雾潇潇。萼华红豆点，清骨紫尖描。        临得三分香弄影，难摹百尺孤高。缟衣如故著冰销。檀心风染就，春信落梅梢。                            别 梅                 一阵东风春骤暖，百花渐入星眸。梅儿无意作淹留。从来甘寂寞，自古冠清流。        是处归来无几日，而今一别经秋。惟将杯酒化离愁。和风挥涕泪，挽笛送行舟。                                                                叹 梅                问恤枝头谁解意？亭前一夜萧疏。春寒料峭鹤成孤。哪堪空对影，争奈笛声纾？        惊叹梅魂安几度，泰然起落沉浮。由他花信有还无。高尘香不散，清气满林庐。                           惜 梅                庭树扶疏花已老，为谁孤影婆娑？枝头香雪绾青螺。自知春色好，留得几分么？        春到竹林卿却远，悲来长叹长歌。东风莫笑我情多。故人虽万里，魂梦绕烟萝。                                                    顾 梅               独坐孤山空望久，夜来微露沾襟。寒香渺渺散云岑。怜枝清骨瘦，顾影顿成喑。        追忆前缘浑似梦，而今梦破难寻。惟邀明月伴孤斟。知音无处问，疏懒七弦琴。