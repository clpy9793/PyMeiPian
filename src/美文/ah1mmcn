『桃笙卧』作者：蒨衣吹雪2016年12月19日流光小住杏花烟是谁绿窗闲坐砑纸轻裁那淡青色的书衣写着《流夷》的故事那酥风吹过檐马应着雨片丁丁就合老在这样的澄澹里繁华不惊银碗盛雪                                                    ——题记一席桃笙卧，吹雪旧诗行                       第一部◎抱冰词集朝中措十四部与君期 ◎第一部人间何处问情浓？藉酒避香丛。聊拨十三雁柱，眉山望断归鸿。鞦韆竹马，阳春白雪，无那匆匆。楼角半规凉月，滑过今夜猩红。待君回 ◎第二部和烟和雨杏花忙，来往响鸣铛。有个小谁想望，莓苔罥在城墙去年时候，旧桥红药，细马黄裳。底事才消一半，喃喃又唤萧郎与郎归◎  第三部梅花瘦了小山词，落落卜归期。也说上元灯火，当时月影披离而今唯有，吴门细雪，打湿长眉。小置鸾笙一个，于无人处轻吹。与子吟 ◎第四部卷帘瞥见那枝朱，风佩响流苏。去岁要郎比并，而今指底香无。十年旧事，一城夕照，送尽乌奴。谁在重楼拍唱，“渐行渐远无书”。。。忆君时◎第五部嫩寒天气是秋裁，底事怎安排？我鬓无多重绿，南华读也清哀。长眉谁画，长琴谁共，敲碎金钗。忽见凉飚吹过，有花低到尘埃。寄君诗◎ 第六部落花天气未逢君，衣上一痕痕。无雨无人时候，悄悄坐尽黄昏。是谁冠我，扫眉才子，卖酒钗裙。今扫禅花一捧，新诗念与何人？问君期◎ 第七部当年唤我小阿蛮，马上并双鞍。腻腻哝哝时候，梳成蝉鬓鸦鬟。而今却是，花开陌上，梦断长安。唯有学诗鹦鹉，劝人莫倚栏杆。杏花烟雨待人归 ◎第八部将军有泪唾壶敲，今昔一嫖姚。陇上横吹霜剑，灯前细抚寒匏。金疮百战，胡尘万里 ，短鬓飘萧。难敌梦醒湿处，在花在雨双桥。暮色掩乡关◎  第九部侧身江汉一蹉跎，击剑唱离歌。夕阙九重阊阖，家山万里岷峨。膏车秣马，行云不定，落叶悲柯。梁甫葬歌吟罢，愁心千里如何？ 与君画◎ 第十部天香素雪笼轻纱，楼角一枝斜。掌上般般小字，空余乌鹊咿呀。他年丝管，他年白袷，旧雨些些。倚罢斜阳一束，兰亭飞过梨花。与人归◎第十一部雨馀铁树已闻腥 ，茶响忆禅僧。和月同听紫笛，并床与话青灯。春山不往，寒香疏落，细鸟嘤咛。又见石楸花满，残棋久未听鸣。与子游◎ 第十二韵青萍几点漾于眸，桨影亦纤柔。何处吴歌吹起，一年忽已深秋。君心如远，我心犹切 ，何去何留。桥下莲灯缓缓，载无动许多愁。与君弹◎第十三部一人一月一张琴，一按一凉音。一袭春衫偏薄，一些底事愔愔。一弦一谱，一严一笑，都记眉心。一夜东风过后，一场花事难禁。与君和◎第十四部是谁拍唱《醉花间》，瘦倚画栏间。无那东阳消瘦，懒管天上人间。一场情事，风宽衣带，花涴衣间。无雨无风时候，有川不下眉间。。。行香子 ◎题图 石板青墙，细步轻裳。叩城门，谁个情长。凉声虚彻，溯自南唐。忆谢桥马，谢桥雪，谢桥伤。 闾巷昏黄，天气新凉 。空难忘，背向轩窗。时光北上，今古蛮荒。祗一声嗟，一声叹，我的王。春 谁立春江桥左，谁按多情画角。谁在卷帘听，听到长眉落落。误我，误我，一束隔年红药。 初夏 雨住小桥风暖，且闭青花纸伞。情事宛如莲，开到枝枝蔓蔓。亦璨，亦泫。垂手轻轻一叹。 秋 黄叶乌篷叩处，醒在烟花桥渡。曾有少年人，停马并吹花雨。日暮，日暮，困在相思国度。 冬 一片晶明合睫，一样石桥堆雪。深坐小乌船，未掸亸肩香屑。琴阙，琴阙，一谒缘生缘灭。忆江南江南雨，二月嫩凉天。梅片薄翻裙子角，风烟洇到小眉弯，谁与忆阿蛮。 江南巷， 黑白挤人家。桑梓清风吹雪茧，梅花微雨助咨呀。瞥见旧年华。 江南月，淡淡泻檐缸。白屋一灯成暖忆，壁椒几个串微香。阿母坐南窗。 江南忆，懵懂未知愁。梅树花前跳格子，芭蕉扇底听儿歌。何事湿了眸？ 歌笙老，杯酒倚栏杆。十里秦淮一带水，百年风雨六朝山。望尽古江南。喝火令◎又听小巷卖花声 袅袅蔷薇紫，圆圆石板青。春风叫醒六朝莺。依约两三渔女，犹合水心行。 转过红桥几，淹留去岁程，又听小巷卖花声。一样蓝罗，一样旧经营。一样擦肩而过，细雨政倾城。如梦令◎题图一谁立春庭阶左，谁按多情画角。谁在细心听，听到长眉落落。误我，误我，一纸隔年之约。二雨住旧庭风暖，且放青花纸伞。情事宛如藤，循到枝枝蔓蔓。在远，在远，垂手轻轻一叹。三谁立凌霄花处，一如旧时青素。曾诺少年人，和唱小山词赋。日暮，日暮，困在南风国度。四千里长安已诀，一种相思成雪。深立小堂东，忘掸亸肩香屑。沦没，沦没，那片流光之末。捣练子◎嵌句一春后雪，手心香，灯火新停格子窗。 风景旧年谁并看。樱花落落下斜阳。钟摆细，素裙长，灯火新停格子窗。今夜残香都落尽，何曾有梦住南塘。捣练子◎嵌句二风荡澹，鸟钩辀，花影长随日脚流。 野兴与君当不异，支琴爚雪卧林幽。 风嫋嫋，鹿呦呦 ，花影长随日脚流。寻遍白衣人不见 ，读书声在若耶舟。 扶皂帽，衣轻裘 ，花影长随日脚流。相与流夷烹雪乳，闲云一片养书楼。书味澹，茗香稠，花影长随日脚流。有个盈盈斜伞过 ，回眸一笑是苏州。行香子◎绿云卧鸥鹭低低，菰蒲肥肥。载扁舟，卧入云溪。 日光颭颭， 风色披披，看水如天，人如玉，醉如泥。笭箵来去，朝暮忘机。忆江南，空瘦梅枝。穷通皆梦，今古馀谁。 且谢公屐，桓郎笛，谪仙卮。捣练子◎题图.    （题记：与卜逸、懒倚斜阳合题） 【一】 一夜雨，五更风，散落阶墀第几丛？ 最是香囊收未住，清愁留与旧诗筒。 【二】 任雨打，任风吹，任鸟衔东衔向西。 阶上香泥无处避，诗人不爱著春衣。 【三】 嗔杜鸟，恼东君。片片花痕带泪痕。立尽繁华三万雪，玉阶人去几黄昏？ 【四】 红点点，就烟霞。零落风阶傍野家。 若使东君还有意，且教眼底莫飞花。 【五】 看石砌，落花殊，白白红红似我孤。 拈得一支藏袖角，再留春色一须臾。 【六】 新雨后，作花奴，小朵疏枝看觉孤， 石级多情留待我，凉笺夹得寄于吴。 【七】 烟寂静，雨微凉 。无那东风堕冷香。 石磴深埋前履迹，人间有恨锁潇湘。 【八】 青石砌，旧芒鞋，拾得一枝无个钗。 忆到深年肠欲断，劳他香冢细心埋 。 【九】 风切切，数花声，数到阶前心一疼。 总是多情多别恨，离人最怕到三更。 【十】 嗔雨恶，打花残，无奈扶风上故栏。 还怕明朝春径里，香魂几抹与谁看。 浣溪沙◎十年心事与花知 格子花窗倚暮迟，十年心事与花知。 一宵风露抵絺衣。 洛上花灯明个个，芜城花雨记谁谁。人间散落两依依。减字花木兰致失去的爱情（一）是谁来过，燃就凡间红焰火。三月诗行，著一笺花暖雨香。烟花成忆，终换了山河永寂。葬却香尘，坐向禅灯锁上门。 减兰题逝去的爱情（二）谁于深契，一段相逢梅与雪。谁握轻盈，那夜长安花火明。谁回江左，旧处樱花开又堕。谁检诗筒，怔入风廊第几重。减字◎ 等一场雪青衫懒换，合赊垆酒三冬暖。白石置笙， 也动商风十里城。昔吾离去，觅得灞桥疏野句。今我归来，侯与六花缓缓开。秋蕊香 ◎时光以北 旧城以西 昨夜洛阳花瘦。叵耐茧眉微斗。谁横长笛春江右。梦断南唐时候。青桥曾执阮郞手。欲埋袖。多情说与黄昏后。梳得烟鬟依旧。江城子 梨花空自舞风裳。 小灯窗，误眉妆。 翻来砑藁，未语检诗行。 细马都门行渐远，一滴雨，一番凉。 东风欲断女儿肠。 掌心香，旧难忘。 说来情去，偏是作情长。 怕听长苏歌在恻，“明月夜 ，短松冈 。”醉花阴之一小院风熏花欲雨，燕子穿帘户。 双髻小娃儿，细理红笙，吹彻门廛午。记他茧馆钗头赌，向北三三数。 铜锁扣多时，樱笋年光，滑过清香缕。醉花阴之二东帝夜巡青巷陌，花市已成席。谁爱驻春阴，墙内秋千，墙外行人屐。风衫偷换胭脂色，马辔繁枝隔。合手捧南华，吩咐阿黄，莫吠看花客。醉花阴之三一夜一城花婉婉，门巷蹄声软。好酒不须沽，踏过青桥，跌入春风岸。谁家桃树遮门半，少艾停笙看。眉眼笑盈盈，猜到来年，已作青丝绾。淡黄柳 深年一瞥，花火长安月。 邂逅人间梅与雪。 著我风裳翠靥，为子楼头舞长阙。 念今别，繁华失相悦。 旧词忘，总摩叠。 是春迟、不放丁香结。 恁个黄昏，女儿心事，倾与愁诗箧。眼儿媚 聊将锦瑟记华年 谁抱琵琶立盈盈，谁与别通城。黄昏巷陌，繁华万状，徂落无声。 江南又娶一春樱，何处问多情。流年底事，一声锦瑟，两处风灯。秦楼月◎吹箫（忆苏曼殊）初三月，一声凉彻香樱雪。香樱雪，姗姗欲字，苏家禅钵。人间最恨风尘别，莲花偈里伤心绝伤心绝，长桥踏破，无生无灭。秦楼月◎折柳诗行旧  诗行曾记青桥柳青桥柳  与谁话别，因谁留候。多情折与黄昏后，玉条新比东阳瘦。东阳瘦，花声落向，时光之右。卜算子◎春祭一袖涴香尘，一屐沾游絮。一角黄昏缓缓归，微雨杏花处。扫却落犹多，飞去唤无住。和泪和诗葬一回，此后无词句。卜算子因子画眉长，因子作诗短。因子风前独抱笙，无那吹迷眼。嗔子梦来频，嗔子书传懒。嗔子何时马并鞍？不耐春声远。南歌子玉琯吹成暖，金衣滑过栏。花声落在小眉弯，笑我几曾错认，白衣冠。风铎无人听，黄昏一味怜。新来瘦忆旧时笺。忆向江南桥上，许多年。诉衷情◎寄情 一年旧雨一层苔，斑驳点青阶。 单车犹倚窗廓，曾是两无猜。 风耳语，小乖乖，转飞埃。 海棠花下，秋去春来，等个男孩。忆王孙黄昏帘外正依微，风打花枝响旧扉。点酒小杯举却垂，画新眉，今夜萧郎归不归？月儿圆上元时节衢街暖，春在眼眉间。饧箫画管，骄骢油碧，烟火阑珊。一衣兰色，一痕风佩，一种清圆。莲灯渐远，伊人宛在，皂荚桥边。摊破浣溪沙倚尽黄昏十二栏，春衫何觉一时宽。郁郁桥南行马处，落花天。无那清寒翻袂角，不胜底事系眉尖。箫管小楼吹彻夜，瘦吟肩。。。临江仙◎听雨谁在红楼午夜，眉心贴我花黄。华灯如是曳纱窗。凉声风外疾，湿了旧衣裳。琴瑟今朝分袂，江湖明日相忘。强将买醉作寻常。无人呵冷指，有梦滞南塘。一席桃笙卧  古愁吹不醒                          第二部◎漱玉诗集四字诗◎忆我春林瞻彼春林，在彼澄虚。 关关莺舌，柳花在裾。 瞻彼春林，在彼无束。丁丁羁杖，羡山净绿。 瞻彼春林，在彼长乐。 石矶忆酒，吹香如昨。 回望春林，俯仰千里。 古愁暗积，轻摇流水。 日复一日，忆我春林。 长啸长吟，幽幽素襟。五绝流萤密约来，曲水相思渗。 兀兀看星房，古愁满秋枕。 五律【一】小坐偏幽绝，微明枝上雪。 飞禽扑漉过，折竹嘎嘣裂。 寒返火为衣，闰余诗作舌。 闲将旧汗筒，抛向西秦月。【二】春吹叩柴关，幽篁冲白鹇。 荫深团绿净，扉静答潺湲 。 扶杖野云腻，染衣花雨斑。 欣逢垂钓濑，顿感解痴顽。【三】斗茶人冷落，载酒望霏微。 灰管中斋起，邮鸿绣陌飞。 垂垂行社日，扑扑厌春衣。 急扫菱花影，谁怜青色稀。七律【一】新装匹马剡中过，扑面樱花旧赐多。 酒贳鹅黄风解佩，溪含清碧雪鸣珂。 欲谋寒雪澡长剑，忽散高云听浩歌。 从古行来郑公子，樵肩负得汉人蓑。五律【四】亭亭逢橡坞，盎盎泻渔矶。 古戍无声绿，春鸢肆意飞。 振衣凉吹阔，摩石晚云肥。 聊借一壶酒，我心清且微。【五】高峤白云处，深潭红树间。 曙烟屯壁古，寒溜破诗悭。 熨齿旗槍嫩，沾衣花片闲。 山居犹独卧，任水洗痴顽。【六】新消三径雪，谢客旋观花。 筝谱黄莺哢，笛床乌燕斜。 诗愁犹恨浅，酒力尚嫌赊。 戏赠东山屐，濡春踏玉华。七律【二】山楼空对愁满襟，吟鞍曾并指东林。 细听龙竹幽凉境，清读君诗欢喜心。 风日沉绵闲压酒，雪溪漫浪自修琴。 只将万古怀人思，埋入松花一寸深。【三】官舍梅花堪胜赏，客舟霜月政难题。 细搜子美新诗贴，尽逐志和旧雪溪。 走水歌钟俄断响，欹流池馆乍望迷。 三更忽起碧鸡唱，猜过剡州十二堤。五律【七】青青占野彴，的的短筇飞。 溪尾鸣琴响，陌头嘉树辉。 未知新鸟类，又遇旧渔矶。 仗酒依花卧，春光莫可违。【八】药苗度残香，苔砌半青黄。 日昃人徒立，病绵诗渐荒。 闭门怀旧雨，开箧愧时王。 欣有白衣至，合痴醉一场。【九】都门千里远，客舍六时愁。 晚傍青山瘦，寒欺碧树秋。 诗筒聊得厌，酒盏未能休。 咄咄小垂手，芦花忽满头。七律【四】轩轩远照散横林，注目苔阶忆杳深。 经县来车空有迹，越溪浮棹断无寻。 风裳水佩淅淅响，林鸟沙鸥渐渐沈。 曾有诗人负香雨，蹇驴送酒助狂吟。【五】山人茆屋野林间，最是药栽花养闲。 布袋憨憨沈藁叶，葛巾簌簌溅绵蛮。 绳床抱瓮天风碧，银蒜押帘萤火斑。 斜看琼英旋落落，任云任水洗痴顽。五律【十】潇散禹门客，琴房少室通。 泉光寒射壁，霜色冷和枫。 扫石置茶臼，开轩理钓筒。 秋花政繁剧，约略梦陶公。【十一】布袋论诗日，葛巾漉酒天。 药栽非为病，花养祗因缘。 蕊重香延客，泉清声止弦。 斜看一鸟过，旋落上人禅。 【十二】十年风雨殊，坐对一嗟吁。 寒叶西山路，江楼旧酒徒。 独栖抚长剑，相忆夹重湖。 夜月如添恨，何人唱鹧鸪？【十三】宵衣初饱读，已废故人诗。 的历梅花在，逶迤铁杖迟。桧烟传夜磬，松火对残棋。 待于单放雪，共剪一枝奇。七律【六】无我无人无古今，一书一茗一弦琴。 细听寒溜鸣高瓦，清爱曙烟飞远岑。 风竹娟娟无俗调，星潭滟滟洗人心。 幽居不负秋来睡，舟楫任埋红蓼深。【七】啄苔灵鸟噪喳喳，锄雨耕烟度岁华。 诗句新抄凭宿火，椒浆重酿借檐花。 可人细授餐梅法，右席剧谈新革车。 每羡扁舟装景好，无心抛落钓鱼槎。七律【八】倾盖之交已皓皤，一壶旧酒忆云窝。 琴生松籁当楹听，棋弄竹烟满幌拖。 行马将移犹喟叹，离歌欲度久婆娑。 年来春返归桡处，与子同披三尺蓑。七律【九】檐牙鹊鸟闹喳喳，中省乘风至署衙。 试酌圆坛初熟酿，犹贪宽栅政肥花。 风流狂计当初似，岁月难胜到底嗟。 幸有胡床尘不近，诗人心迹两清华。七律◎集句【一】黄阙天高独上楼，江山百二望中收。 古今往事千帆去，吴楚烟霜万里愁。 武帝祠前云欲散，夕阳城上角偏愁。 三分霸业千张纸，九月黄花一径秋。【二】江关极目思悠悠 ，又见一年风露秋。 末路料难逢伯乐 ，山形依旧枕寒流。 恨无杯酒浇胸次 ，空戴南冠学楚囚。 千古英雄翻浪雪， 青衫不独湿江州。七律◎集句【三】一身天地笑蜉蝣 ，三十年前上此楼。 渐起城灯掩暮色，拼将沈醉唱凉州。 飘萧白发三千丈，寂寞莲塘七百秋。 今夜月明如水处，他乡愁是故乡愁。【四】春风杨柳到高楼，人似春归挽不留。 白下沉酣三度梦，风埃长满百年愁。 每思载酒悲前事，不为凭阑忆故侯。 举首白云天共远 ，青衫不独湿江洲。五律【十四】小荷初及尖，夏雨渐生甜。 绕郭萤灯泛，寻街蛙吹淹。 游归多旷快，睡起最清恬。 别有催诗鸟，歪头探着帘。【十五】旧山白板扉，幸得南风吹。 煦煦轻轩静，泠泠曲涧奇。 微醺青砌藓，新得乱花枝。 一日独留卧，春功不费诗 。【十六】堂开风月边，天地一吟鞭。 酒具吹花入，竹床听雨眠。 携书耽玉屑，抱瓮爚清泉。 取次南山卧，随宜采菊还。 七律【十】  春风浩荡碧萝天，阵阵啁啾歌野筵 。  酒客半倾频索句，山厨消洒巧烹泉。 晚行同感花间语，溪宿堪逃醉后禅。尤觉淋漓兴不尽，竹林月下续吟鞭。五律【十六】钓潭一片水，何以问泓泓？ 寒极卧深碧，苦时参太清。 萧疏严子瀨，没落楚王城 。 铁瓮松醪尽，秋风古恨生。【十七】春山夹岸绿，水草绕陂宽。 清舍溪声活，绿枝鸟势盘。 榴花开嫩火，竹滴散余寒。 却惹高歌至，翻疑是楚冠。【十八】自倚柴门晚，应怜旧钓徒。 青林花树密，野水晚桥孤。 谩记同烟雨，初分各越吴。 春深馀瘦月，夜永厌铜壶。【十九】风埃动九衢，旧雨每成殊。 花史洼尊对，春门汗简吁。 愔愔悲阮籍，兀兀忆长苏。 硕野歌时起，悲欢谁与俱 ？七律【十一】孤雁向西我向东，穷边独树政秋风。 年年至日长为客，处处题诗记转蓬。 是圣是凡谁得晓，半生半死未参空。 几声尺八分携远，散落夕阳古恨中。五律【二十】前朝风雨变，解绶买山来。 豁豁生清思，轩轩绝细埃。 茶经题鹤匾，酒法自云台。 甲子无须记，一梅风约开。 【二一】迥岸寺钟微，遥峰罥落晖。 见风摇酒帜，系马典朝衣。 鲜问何时歇，难同别处归。 乡书无字达，云月怅依依。【二二】隙风回楝院，洛雨覆长廊。 历乱吹香雪，郁纡促别觞。 杯巡喧抗殿，乐奏戚霓裳。 今古渔阳梦，春愁不可量。【二三】客行苏小恨，茶坞望霏微。 潜退包山雨，乍来满树晖。 夷人村乐歇，蜀鸟野林依。 怅别春风处，海棠上雪衣。【二十四】雪后大雪夜吞城，诗翕如昼明。窗花横素影，远竹折清声。温酒支松火，怀人望汴京。茫茫一太息，横瑟复弹轻。【二十五】茅屋收时雨，楝花发小间。春深鸟啼苦，石瘦藓痕斑。老厌怕交客，病疏始爱山。孤云沈渐晚，茗椀自多闲。七律【十二】林樾偶啼乌臼鸟，高泉时溅绿萝衣。 泓澄烟水禅光动，演漾山田车桨飞。 扶杖登临众山小， 感碑摇落霸才稀。 此中风月本无主， 一任花前尽醉归。【十三】喔喔鸣鸡啼日昃，憨憨睡犬卧门扉。 春塘细柳风垂钓，古石青苔鸟坐矶。 准拟情怀学嵇阮，拼将骚雅近陶韦。 此中风月本无主，白堕旋浇白綀衣。七律◎山居【十四】溪芹野饭足清欢，惯耸山肩玉烛残。 漱眼井花翻爱冷，随筇秋叶莫嫌亁。 有情分竹予邻舍，无事泼香和冷官。 日昃诗人正愁绝，溜槽一一滴清寒。【十五】经台早废旧丹纶，望眼春深记五辰。 香雪还疑村酒熟，清斋未信道心贫。 山门过鹿呦呦下，石壁栖云片片新。 掸尽浮尘花下坐，时逢海月照吟身。排律◎听雨雨丝风片密，惬意作春游。万尘皆已息，一棹下中流。远寺青烟闭，江村红树愁。野人贪凉嫩，川鸟自沉浮。旗影迷亭外，茶声沸水头。纤纤斜画伞，兀兀翳层楼。欲传鹦鹉盏，何惜鹔鹴裘。快雨催诗立，好风为管留。醉将同太白，兴尽如子猷。晚霁渔樵静，城昏灯火稠。蓬檐馀滴滴，笙吹何幽幽。择日夏花净，重推舴艋舟。一席桃笙卧   翛然听轱辘                    第三部◎澹婉集                 鹴衣曾捂雪花枝鹴衣曾捂雪花枝，捂至春归君不知。担怕南薰搅愁醒，些些攒向女儿眉。铁杖曾敲水晶石，鹴衣曾捂雪花枝。寒香潜出林家院，不是诗人哪得知。天地琉璃冬欲暮，淹留灯火南京路。鹴衣曾捂雪花枝，缓缓年光说净素。江南雨底画流夷，手捧扬州杜户诗。蝉髩欲倾烟水色，鹴衣曾捂雪花枝。樱雪吹堂座已春樱雪吹堂座已春，酒衣检点杂尘痕。 巴禽窗外愁啼切，不肯输于鸣笛人。杨烟扑水暖行云，樱雪吹堂座已春。閒去从容拂焦尾，醉来随意脱乌巾。曼殊箫里情多困，苏小词中愁一寸。樱雪吹堂座已春，一觞且抵六朝恨。樱笋年光暼见君，雪衣抱酒独清伦。绿鸠唤醒江南梦，樱雪吹堂座已春。思向扬州兑雨听思向扬州兑雨听，香罗谁与醉风舲 。如今疋马扬州过，十四楼前不肯停。 酥风滑过旧窗棂，思向扬州兑雨听。 细马黄裳行的的，春江红药立娉娉。 嫩凉天气人清泚，青苎渔娘穿水市。 思向扬州兑雨听，卖花声在流年里。 半护江城入渺冥，半从纸伞跳轻灵。 人间三月绮罗地，思向扬州兑雨听。半落桃花香在衣半落桃花香在衣，画廊人静雨祈祈。 烟眉若罥他年忆，不放清愁一片飞。柴门酒醒绿烟霏，半落桃花香在衣。小置空瓯收片雨，细闻雪乳觅清机。记得儿家字小薇，那年陌上与君归。 并行细马初过雨，半落桃花香在衣 。番外春光欲掩一楼寂，读却南华日未斜。半卷绯裙轻踮足，归来踏尽野樱花。春光欲掩一楼寂，檐铎酥风如旧时。梦到兰亭都不见，梨花解落蹴琴丝。春光欲掩一楼寂，逢处空余三尺琴。纵有千般花色好，人间唯我独伤心。杨柳生烟欲剥绵，困人风日合书眠。春光欲掩一楼寂，不耐江南三月天。看到槐花一寸深 看到槐花一寸深，小诗题就足清吟。 烟眉寂寂浑无扫，谁驻青骊在旧阴。 东风吹尽小楼暮，看到槐花一寸深。 别有清寒浑未觉，于无人处抱瑶琴。 独对江亭独自斟，梁园旧客杳无寻。 薄衫倚尽黄昏处，看到槐花一寸深。附一首卷帘体何处凉声驱小禽，芸窗瑟瑟抵青襟。才晴又雨书忘合，看到槐花一寸深。芸窗瑟瑟抵青襟，叶落长安信已深。客马十年风雨疾，匀来笔下是伤心。才晴又雨书忘合，半湿鬓云半湿琴。未晓桃花飞上颊，犹嗔鹦鹉唤郎亲。看到槐花一寸深， 重帘深院晚沉沉。长眉才画空攒恨，步阙行香独自吟。水风吹落眼前花水风吹落眼前花，旆影临流日未斜。今日长安诗信里，清欢写尽钓鱼槎。簇簇炊烟依岸斜，水风吹落眼前花。扎鸦声里板船过，随到青桥第几家。一壶残酒在天涯，芦管黄昏不见家。寂寂流年光影里，水风吹落眼前花。曾赋丁香已十年（一）曾赋丁香已十年，诗心犹住小春天。桥头纸伞缓斜过，梦里江南带雨眠。书窗寂寂晚凉天，曾赋丁香已十年。犹记青桥并马处，嗔郎簪在绿鬟边。红树绿船懒系烟，困人风日嫁人天。吴家有女桥前立，曾赋丁香已十年。曾赋丁香已十年（二）曾赋丁香已十年，翻开旧页一灯前。黄衫细马邻墙唤，记得儿家字阿莲。一桥花片一桥烟，曾赋丁香已十年。踏到离亭飞雨处，谁曾濯足指青船？今下芜城寻旧约，江南别是一般天。萧骚白发短墙立，曾赋丁香已十年。久坐渔矶笠满花久坐渔矶笠满花， 四围不著一桥斜。黄昏未尽红灯起，认得城南卖酒家。绵绵细雨湿黄沙， 久坐渔矶笠满花。无数白鸥闲似我，沄沄翻过钓鱼槎。白水青萍歌泛泛，江村红树雨斜斜。春归留得闲踪迹， 久坐渔矶笠满花。一枚圆笠半肩蓑一枚圆笠半肩蓑，疏棠细雨鹧鸪歌。 且听风碎琉璃玉，吹醒诗肠脸半酡。 四面莺花三面柳 ，一枚圆笠半肩蓑。 南薰嫋嫋贪春困，“哎呀”竹竿流下坡。 长安人事久销磨， 尸素华颠欲奈何。 乞得头颅江海去， 一枚圆笠半肩蓑。清蝉嘒嘒落槐花清蝉嘒嘒落槐花，楼阁初晴小试茶。香抵裙裾何以避，琐窗微掩读南华。嫋嫋村烟枕岸斜 ，清蝉嘒嘒落槐花。吴牛带犊桥西去，旆影临溪认酒家。脚跟趔趄出山家， 酒面新吹退晓霞。懒抱丝桐当瘦石，清蝉嘒嘒落槐花。 吹破眉弯一抹晴谁倚西楼恼画莺，谁于夤夜唤长卿。谁将玉琯重吹起，吹破眉弯一抹晴。曾记三月汴州城，并鞍细马踏香樱。回眸旧树风灯处，吹破眉弯一抹晴。故故春楼垂手行，雕栏玉砌涴琼英。江城何处凉箫起，吹破眉弯一抹晴。梨花吹雪满黄昏东风有恨叩开门，堕向瑶琴又一痕。丝雨画廊人悄悄，梨花吹雪满黄昏。梨花吹雪满黄昏，厌却春衫浑酒痕。 蜀鸟巴禽愁不放， 壁灯留与异乡魂。梨花吹雪满黄昏，片片飞来带冷温。 风底易醒前夜醉，人间难断是情根。一席桃笙卧   酥铎动流光                       第四部◎春风小绝春风小绝之一秋雨秋风冱小楼，言愁最是一年秋。音书嘱我疏愁绪，为底秋风不肯休。官事无多早放衙，忘言约我品山茶。野桥野水通村舍，流出碧桃三四花。炉香不断幽山径，竹影相交白板扉。留得一瓯茶坞雪，残棋未定待僧归。鞦韆荡在旧春风，蛱蝶飞过白栅东。风杂深香侬未觉，隔墙细听玉花骢。琅轩几点新苔碧，帘幕千丝细雨香。呼婢绾成堕马髻，今归商洛绿衣郎。春风小绝之二◎与颜央二月江南挈伞闲，白衣公子唤颜颜。画桥并马今犹记，玉燕遗钗何未还？记得儿家字小央，鹧鸪声里遇萧郎。画桥并马今犹记，西府海棠何不香？鹦鹉学人唤小红， 郎君犹在洛城东。画桥并马今犹记，香飐重帘浅梦中。嫋嫋烟堤柳又垂， 梨涡浅浅对芳枝。画桥并马今犹记， 又作红笺一首诗。青瑣 无聊抱竹奴，黄昏一纸绿鸠呼。画桥并马今犹记， 栀子吹香到雪裾。两点娥眉一样裁，隔墙忽觉有人来。画桥并马今犹记， 忆到浓愁化不开。谁绾香罗髻上云， 楝花吹落那年春。画桥并马今犹记，页页诗行我与君嫋嫋花风催鹢船，绿杨二月小阳天。画桥并马今犹记，啼鸟啾啾话旧年。杨子西风上短桡，怀人天气望江潮。画桥并马今犹记，断雁时鸣和冷箫。石壁残文苔作魔，梁园旧址饱经过。画桥并马今犹记，笏板闲敲唱五歌。官事无多早放衙，中书呼我下田家。画桥并马今犹记，踏尽夕阳村杏花。一角雪山刻尔名，今虽无发未修成。画桥并马今犹记，莫遣杨花入别情。十万东风人倚楼，一年花事又逢秋。画桥并马今犹记，化作 砑笺页页愁。二月春风杨柳笔，欲写江南一段奇。画桥并马今犹记？小问鹤群王谢之。春风小绝之三题旧诗行流年漾到小梨涡，一字一行曾细呵。谧谧黄昏灯上后，于无人处拍弦歌。谁鞭白马过东坡，谁著春衫看女萝。袅袅疏疏烟雨里，江南一页总蹉跎。题烟斗一支烟斗一盏茶，一书一椅一年华。午门咿呀咿呀里，春风拂过曼陀花。无题吮露梨花开大朵，放鸢天气画长眉。若添一个黄鹂语，便是江南二月诗。春风小绝之四无题春城都在锦水滨，迟暮何堪絮扑人。船尾斜阳船前酒，多情不是自由身。为谁坐到衲衣宽？俨树明珰吹不弯。向晚空门无限恨，一声蝉续一声寒。冻砚凭窗花影薄，白衣送酒见情深。官衙尽日无他事，且听中书拥鼻吟。一枝些瘦一枝清，手挈提笼踏月明。入我诗囊唯七字，看花眉目是前生。微雨丁香油纸伞，小蘋初见第几桥。橹声渐近吴音软，跌入相思吹不消。春风小绝之五皂荚桥头错认君， 流水鸣琴娱病身。夜阑灯火看孤处，梅落江南第几村。兀兀青桥人缓吹，梨花香散雨沾衣。夜阑灯火看孤处，记取当年马并归。江南复上广陵船，心事十年翦雪前。记取当年明月夜， 万楼歌吹杏花天。南华轻合小分茶，烟穗飏飏湿鬓鸦。记取当年明月夜，南厢灯影上桃花。江南又过旧红桥 ，细雨蛮烟护小舠。远水渔歌才发响，旗亭花影欲成潮。春风小绝之六◎题若耶溪淡淡西桥日初垂 ，青苔半湿萍半移。若耶溪女才归去，留下人间十万诗。梅花消息倩风吹，犯雪解舟赴旧期。子瞻赊我三壶酒，好破长卿五字诗。清声一派送王师，不见前朝旧隼旗。溪沙半出青铜剑，认得楚吴争霸时。春风小绝之七◎与央联句（一）东晋遗风复可寻，山堂独立解长吟。背霞鸟影翻如叶，垂槛泉声跌作琴。（二）梅花的瓅吹初破，月色团栾醉里看。纸帐得眠清气泛，诗灯颇耐五更寒。（三）十里西湖一叶舟，天教我辈作勾留。簇帆晚紫流于树，凑趣晴光打向鸥。（四）依稀篝火明南墙，暮鼓声声沈夕阳。征马酸嘶袍渍雪，离樽独对鬓添霜。（五）窗午风熏光亦炽，书帷尘净绿如流。诗人已去莺花旧，寂寞随园七百秋。（六）花雨茶烟春渺渺 ，松阴苔径曲盘盘。剔翎老鹤闲归卧，摊读闲人笑与看。（七）联诗未稳斗睡虫，山舍行吹皂荚风荫漏午阳惊瓦雀，花吹枕石逗山翁。（八）一年又是花开时，心自闲闲诗自奇。鸟逆郊风声正野，人听曲槛味无遗。（九）桥北桥南风色新，黄庭半卷睡过春。新苔着雨滑双屐，苍鬓插花笑故人。（十）棠棣吹来一二花，长廊读易雨斜斜。聊听檐水滴长昼，应有诗人忆故家。（十一）薄日透林催酒醒，小诗半叠讶水亭。汗巾归裹新松粉，一萼应期旧胆瓶。（十二）红树如云拥板扉，乌衣衔雨过春溪。祈祈风片吹埋画，点点香泥溅入诗。（十三）清爱长风过敝庐，放衙无事补残书。垂帘不动茶声湿，匝地藤花淡若初。（十四）木笔花红低旧槛，莓苔芽细逗春风。茶臼置向清阴北，白练时鸣画阁东。（十五）不为梅花不赋诗，年年高会趁花时。长衢夜放春灯海，卿立春桥第几枝？春风小绝之八无题淬剑石边诗未稳，池塘风送紫藤花。 旋催款段沽村酒，踏过黄昏四五家。与绿绿一年花雨寻来门，曾作轻红旧主人。 愁到池塘非念故，春教款段厌扬尘。花落青衣对酒吹，风丝雨片入清时。 旗亭昨日三千客， 胜却海棠一首诗。“小兔乖乖”青石巷，乌蓬漾漾楝花天。 谁家笙管吹开雨，今夜江南又不眠。梅花消息抵柴关， 自笑儒生脚力悭。 若得春风销冻骨， 等闲酒侣上庐山。春风小绝之九的的危桥衔夕阳，归来小蹇罥黄浆。山禽集落暮钟处，酒面徐吹荞麦香。自理枯桐自摘柑，山中活计已相谙。云峰暮雨僧同坐，玄鸟噤声棋正酣。坐领春风饮一壶，琴台小醉共苏苏。醒时不觉花飞满，支枕犹猜人去无。暮日荻芦蓬转船，衡阳雁信别离天。老城向晚听秋坠，打到人心最软边。柳眉又向桥头落，燕剪双从水上飞。篱槿半残收暮雨，怕吹香雪上人衣。春风小绝之十甍甍绣户叠轻纱，旧雨残寒退晚衙。 系马吹笙思在远，桐城五月落桐花。杏花满巷寻茶肆，苍雪孤筇欹玉楼。犹记江南渔父句，春风春雨上扁舟。石板青苔记旧年，诗心犹住小春天。 油蓬沥沥一船雨，今夜江南又不眠。门掩东风日又曛， 好花知复为谁分。 痴情何必安排恨， 瘦却梨花一片云。 一去十年离汴京，旧时风月旧时筝。 痴情何必安排恨，听取芭蕉叶叶声。以“很久没见”为意写首7绝 好友单中灰企鹅，是他赠我小情歌。 十年流水一弹过，忽讶小窗“你好么？”约见春风白楝花，是谁唤我小呆瓜。 时间原是神偷手，一不小心都老了。禅◎集句香烟袅袅闲萦几，泉石磷磷声似琴。 掸尽浮尘花下坐，更无馀事可关心。 晚来多少水云心，禅思何妨在玉琴。 掸尽浮尘花下坐，千山明月一空林。 清凉山下且安禅 ，学佛俄经二十年。 掸尽浮尘花下坐，月中清响听风泉。 岁穷流水叹沄沄， 老鹤孤飞久失群。 掸尽浮尘花下坐， 碧峰犹冷寺前春。 千年泉石藏清气 ，半卷莲经伴古崖。 掸尽浮尘花下坐， 光风霁月更襟怀。 道人心地懒支筇，风便细听烟际钟。 掸尽浮尘花下坐，此山殊不厌来重。 铁衣抛却著僧衣 ，锡杖凌空自要飞。 掸尽浮尘花下坐，海沤不动瑟音希。 乾坤何物到头真？ 今古人间几曲伸？ 掸尽浮尘花下坐，一番拈动一番新。以“忆童年的雪糕”为题。老槐苍郁覆青瓦，木门咿呀合午光。 板车荦确卖甜雪，一口啊呜透别凉。 外婆扇底老三篇，黄犬槐阴吐舌颠。 最喜丁当甜雪至，一根祗要五毛钱。 青琐窗外玲珑月，红槿流年萤火夜。 想着白白公主裙 ，藕花香里吃甜雪。题图1 绵蛮溅在嫩晴里，枝影交于白板扉。 谁倚一春棠棣雪，有香拂落旧生衣。 题图2 旧人诗在旧乌墙，素袖应笼细雪香。 轻车已随胡蝶去，莫思商洛画眉郎。 题图3 白雪压墙错落深，白鹇如练懒扶琴。 白裙倚向春风里， 白苎词中半日吟。 题图4 南薰嫩嫩瓦青青，素雪素衣越样明。 检点相思犹半日，看花眉目是前生。 题图5 黛瓦白墙雪棠棣，似闻风辔旧青韶。 春莺不放伊人下，瘦忆江南第几桥？ 题图6 甘棠开遍旧春风，蛱蝶飞过黛瓦东。 倚到黄昏人未觉，隔墙犹听玉花骢。 戏题7 坐领春风煮一壶，题诗淬剑待苏苏。 吴门不觉花开满，倚树犹猜马到无？ 题图8 最爱吴门香雪奇，斑斑点点打人眉。 梨涡漾在春风里， 又作咿呀一阙词。 题图9 瓦砌飘香脆鸟呼，蔳衣吹雪一诗奴， 多情倚向春三月，有梦相逢大小苏。 题图10 一树梨花衣上云， 花开宛若那年春。 画廊吹雨今犹记，片片香痕我与君。 题图11 青石古墙诗半磨，沈园旧址饱经过。 甘棠话却当年事，愁倚春风唱五歌。 题图12 乌墙一角记谁名，贪看梨花诗未成。 春在眉尖斑驳处，清愁或已抵吴京。 题图13 一亿花风占小楼，一年花事抵人眸。 一痕花雪惊飞走，一瓣花笺写个愁。七绝◎题图 【一】 棠树翻开十万花，江南新霁曲桥斜。 乌衣莫要喃喃语，恼却诗人忆故家。 【二】 红树如云拥巷扉，时光倒在旧春溪。 晚来吱嘎随船看，一个人家一首诗。 【三】 木桥几个认依稀，澹荡烟光抵石矶。 跌入江南图画里，檐钩翘处海棠肥。 【四】 黛瓦白墙卧水天，棠花著雨嫩凉天。 一声细鸟春风外，读作江南二月天。七绝◎题图(一) 二月江南枳壳间，黄莺白练语关关。 分明记取并行处，粉面郎儿何未还？ (二) 记得儿家字小棠，那年也著雪衣裳。 画桥白马空犹在，西府繁花不肯香！ (三) 寂寂长门浅浅风，望穿秋水洛城东。 清愁深并落花积，骢马空嘶夜月中。 (四) 嫋嫋东风玉带垂，落花天气望人时。 却从鞍马经行处，寂了吴娃宫样眉。七绝◎题图去日双人同款段，今朝一伞一袈裟。 青桥向晚听红坠，检点东风剩漫嗟。七绝◎题图翩跹沙鸟认依稀，澹荡烟光抵板扉。一卷南华三日读，梨花香落解吹衣。春江初雨欲成秋，小筑滑过三板舟。沙鸟翩翩翻作雪， 茶臼坐看晚来收。一半春阴一半晴，渔舟并载翠烟行。春花欲发还归落，懒懒门扉听鸟声。一舠一水一人家， 一簇炊烟枕岸斜。一树梨花开作雪，一春只爱钓鱼槎。黛瓦白墙卧水边，梨芽欲雪嫩凉天。咿呀船板春烟里，读作江南二月天。七绝◎题图一样风灯明旧处， 女儿心事欲成潮。雪衣不耐秋光冷， 郎在江南第几桥？七绝◎题图【一】十万江潮人倚楼，一年心绪又逢秋。落花风外声声笛，化作伞偎点点愁。【二】旧处雪山镶尔名，旧桥吹雨一人城。旧年并伞今犹记，莫遣风烟入别情。【三】旧处风廊雨片飘，怀人天气望江潮。去年一滴相思泪，挂在眉弯未肯消。【四】谁绾香罗髻上云，谁听江左那年春。谁来吹并楝花雨，去日长廊我与君。【五】纸伞多情向雨裁，隔烟忽觉有人来。旧时花雨长廊处，忆到浓愁化不开。【六】青雨微斜油纸伞，白衣初见第几桥。沄沄湘水离人泪，跌入相思吹不消。七绝  渠渠之屋绿杨遮，采采之蹊脆鸟赊。 彼美人兮遥在望，外婆家滴木棉花。一席桃笙卧，自哦且自歌                      第五部◎现代诗现代诗◎题图那些春条春水，捼成浓碧。 各自清凉欢喜。 时光静止。 而你，已不见若耶溪上的迷雾； 也没有江南采莲女子的歌声， 甚至先秦国度的诗句。 只是，有位叫清照的女子来过。 她说 行之于缓 祗因相思太满。微诗系列谁立青桥左手捧旧红药记忆在渔板分开的浅蓝中君还记得么谁倚格子窗正青青模样为底在细长的眉弯里盛不下旧年的忧伤谁倚夕阳楼吹一笛轻愁在旧年的柳花风里点点霜丝吹满头他就在那里像白莲花一样的盛开在小山、纳兰的词中该是怎样的清绝。他在雪边雪覆眉边一个微笑已温暖了整个冬天现代诗◎题图夕阳赋予你翅膀 你尽情的飞 天，深蓝如海 秋，浩荡如海 就这样 从秋天飞到春天。 夕阳无法赋予我翅膀 我只能驻足而望 心，寂寞如雪 鬓，苍白如雪 就这样 从他乡转尽他乡。。。现代诗◎题图那桥中央 曾伫立着许仙的油纸伞。 他 带着白娘子走了 那风里的丁当 是钱塘小小的油壁车。 她 踏着香尘而去。 那桥两端 曾烙着十八次相送的脚印。 他们 化成蝴蝶飞了。 今天 我俯身而望 原来唯一不曾离开的是 你 在我心中的倒影。。。。后记        一直想整理下一年以来的文字，一直游走在各种路线之间。感谢一路走来的老师朋友，每一次进步每一个脚印都是对曾经过往的怀念。当我们老去时，看到当时的努力是否感动呢，嘎嘎。以上图来自网络，谢谢欣赏采桑子时年记着卿模样，画谱新誊，欲罢何曾，帘箔轻褰花气胜。旧宵还在桃笙卧，眉眼相凝，葱忆无凭，费我书斋一夜灯。———木樨儿赠