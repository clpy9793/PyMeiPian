霞光明曙色，红日映高楼。 凝立迷烟树，人间幻迹留。 落照衔霞彩，晴空万里秋。最怜孤塔影，不语瞰江流。碧树重楼立水旁，清烟淡雾伴晨光。天边小月衔疏柳，影落湖心意更长。一道青山云一片，一弯流水几人家。莺啼碧树春犹小，点检枝头半吐花。似火却非火，如花不是花。经霜浑沈醉，酡脸斗丹霞。平烟波浩渺，玉树雪中看。兴尽潇湘岸，归来理钓竿。雾锁空山静，云遮碧树深。幽心栖此处，莫教俗尘侵。腊月此君开，芳名惹漫猜。虽非真雪友，一样送香来。雨催琼蕊破，风弄暗香生。临水发幽意，山中蝶梦轻。流烟起处写微茫，依树人家浸晓光。 不必乘风去蓬岛，此间便是五云乡。