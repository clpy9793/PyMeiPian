卜算子.咏梅 宋  陆游 驿外断桥边，寂寞开无主。 已是黄昏独自愁，更著风和雨。 无意苦争春，一任群芳妒。 零落成泥碾作尘，只有香如故。 临江仙.梅 李清照 庭院深深深几许，云窗雾阁春迟，为谁憔悴损芳姿。 夜来清梦好，应是发南枝。 玉瘦檀轻无限恨，南楼羌管休吹。 浓香吹尽有谁知，暖风迟日也，别到杏花肥。 殢人娇.后亭梅开有感 李清照 玉瘦香浓，檀深雪散，今年恨探梅又晚。 江楼楚馆，云间水远。 清昼永，凭栏翠帘低卷。 坐上客来，尊前酒满，歌声共水流云断。 南枝可插，更须频剪，莫待西楼，数声羌管。 孤雁儿 李清照 世人作梅词，下笔便俗。予试作一篇，乃知前言不妄耳。 藤床纸帐朝眠起，说不尽、无佳思。 沈香烟断玉炉寒，伴我情怀如水。 笛声三弄，梅心惊破，多少春情意。 小风疏雨萧萧地，又催下、千行泪。 吹箫人去玉楼空，肠断与谁同倚？ 一枝折得，人间天上，没个人堪寄。 玉楼春.红梅 李清照 红酥肯放琼苞碎，探著南枝开遍末？ 不知酝藉几多时，但见包藏无限意。 道人憔悴春窗底，闷损阑干愁不倚。 要来小看便来休，未必明朝风不起。 渔家傲 李清照 雪里已知春信至，寒梅点缀琼枝腻， 香脸半开娇旖旎，当庭际，玉人浴出新妆洗。 造化可能偏有意，故教明月玲珑地。 共赏金尊沉绿蚁，莫辞醉，此花不与群花比。 梅花引. 荆溪阻雪 蒋捷 白鸥问我泊孤舟 是身留，是心留？ 心若留时，何事锁眉头？ 风拍小帘灯晕舞，对闲影，冷清清，忆旧游。 旧游旧游今在不？花外楼，柳下舟。 梦也梦也，梦不到，寒水空流。 漠漠黄云，湿透木棉裘。 都道无人愁似我，今夜雪，有梅花，似我愁。 清平乐 李煜 别来春半，触目柔肠断。 砌下落梅如雪乱，拂了一身还满。 雁来音信无凭，路遥归梦难成。 离恨恰如春草，更行更远还生。 蝶恋花 欧阳修 帘幕东风寒料峭，雪里香梅，先报春来早。 红蜡枝头双燕小，金刀剪彩呈纤巧。 旋暖金炉薰蕙藻。酒入横波，困不禁烦恼。 绣被五更春睡好，罗帏不觉纱窗晓。临江仙 辛弃疾 老去惜花心已懒，爱梅犹绕江村。一枝先破玉溪春。 更无花态度，全有雪精神。 剩向空山餐秀色，为渠著句清新，竹根流水带溪云。 醉中浑不记，归路月黄昏。谢谢各位朋友的关注收藏和称赞🙏🙏🙏闲人代表同学喜来向大家表示感谢👏👌