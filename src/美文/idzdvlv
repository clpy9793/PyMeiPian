沁园春•雨一度融晴，几度式微，懒送晚春。算江城天外，岚风阵阵；画阁檐角，幕雨涔涔。芍药流酡，杜鹃啼艳，红遍郊园草木深。回眸处，每丁香结怨，暗惹心魂。芳樽揖满清芬，无夜月阑干尚可飧。似烟尘两袖，怜垂踪迹；南柯一梦，记取彀纹。灯影狭长，笺豪寥廓，丝尽绸缪禅意真。瑶台近，渐雨歇风住，更漏重门。蝶恋花乍暖还寒春欲蹙，草色侵阶，花气袭人骨。云岭苍茫风已住，澹波栖影观白鹭。有赖纸鸢携尺素，诉尽哀愁，愁上斜阳暮。一眼繁华千万步，盈盈笑语归何处。卜算子闲尽到黄昏，行过梅花怒。风雨欺枝几阵寒？点点猩红簇。燕也不须啼，人也无须妒。待到千花艳盛时，魂没春深处。定风波    永夜魂觉秋乍凉，褶纱轻拟月白霜。梦作琨黄原上草，长啸，金风吹起麦稻香。恁时一别多少恨，谁问？鱼沈秋水雁流疆。    山水遥迢星汉渡，何故？阑珊灯火旧时光。虞美人寻常聒噪难为品，聊过纤茶瘾。闲暇不为踏青忙，佯似与谁细嗅满庭芳。邀杯共续冰醪酒，恣意欢情骤。微熏入梦好扬帆，一夜凄风厉雨倒春寒。踏莎行灯火微阑，尘嚣初解。故园深闭冬风野。廊桥趁步舞青丝，寒塘卧月明肌雪。红尘滚滚，零星靥靥。花发梅萼潮香烈。春光别后苦经年，浮生若梦常开谢。浣溪沙何以笙箫伴酒樽，千花起舞醉和春。一帘幽梦向谁嗔。日暮江城风雨后，游园墙里草木深。觉来邀月忆王孙。