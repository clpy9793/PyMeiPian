临江仙•连日烟雨初晴有题文/龙儿身怯薄寒门懒出，深窗久坐成痴。东风吹绿万千枝。遥闻花楚楚，轻叹日迟迟。归去应怜明月夜，无聊莫害相思。睡难梦见醒难知。浮生多苦楚，珍重寂寥时。临江仙九曲回肠能几断，耳边呢语犹存。疏风细雨送晨昏。料无花溅泪，偏有梦伤魂。且付炉中灰一把，任凭销尽余温。深情换作绝情身。空留春婉娩，不复玉精神。一七年正月十一临江仙文/空望月夜夜灯前难入梦，多情一念成痴。为谁憔悴折寒枝。每怜人淡淡，常恐意迟迟。浩荡东风今又是，桃花勾惹相思。如何说与那人知？远山晴正好，来约踏春时。临江仙•夜思（步韵龙儿）文/小坛一枕春寒风作伴，无眠泪眼含痴。梧桐雨里绽新枝。黯愁来不尽，夜色去何迟。此后佳人难入梦，临屏聊解相思。个中寂寞又谁知？休伤歌散后，唯盼落花时。临江仙 步韵龙儿文/究无名试问春风能几许，而今踪迹无寻。子规声里又黄昏。连天丝雨落，却到最伤魂。曾记当时香满路，桃花树底缤纷。斜阳淡淡送余温。如今恍一梦，谁问旧年身。步韵龙儿文/究无名都道春来多妩媚，因春一梦成痴，雪消梅褪瘦苔枝。寻芳人不见，花信又迟迟。欲把相思题片纸，因谁老去相思。曾经密约恨当时。风前衣袖薄，风去几人知。临江仙  次韵龙儿文/宁子玉树琼枝香暗暗，胸中浩气常存。从容自在立黄昏。窗前含雪影，月下隐花魂。 自古冬来飞雪冷，心坚不意寒温。风霜正好养心身。浮沉生壮志，坎坷长精神。临江仙.次韵龙儿【连天烟雨初晴有题】文／张治龙沐浴春光无惬意，江皋伫立如痴。轻风一缕拂柔枝。凝眸人不见，归燕总来迟。独对灯阴惟自省，茫茫尽是愁思。一怀心绪几人知。此情何落寞，竟是断肠时。临江仙  次韵龙儿文／香姐2017'2'10于上海未许凭栏三五夜，遥峰布列如痴。难忘执手赏春枝。罗裙香脉脉，绮陌影迟迟。一棹江天情未了，冰魂倚遍相思。初衷不改问谁知。酒愁明月处，肠断落花时。临江仙  次韵龙儿文／香姐2017'2'10于上海墨驻香痕情驻梦，琴台抵掌还存。箜篌岂耐月黄昏。凭谁低按曲，把酒又吹魂。拟把尘缘随逝水，从容抖动余温。诗灯点亮旅途身。横空书雁字，闊步振精神。临江仙。次韵天涯文/楚龙吟十六年来真一梦，小楼独倚成痴。庭前吹老万千枝。荼蘼花谢后，明月夜来迟。艳羡芙蓉香正好，凭谁捋惹相思。中宵风露冷方知。横塘飞鹤影，惆怅欲还时。临江仙，次韵龙儿元宵有寄文/刘崇元料峭东风惊晓梦，醒来醉意犹存。情丝缕缕乱晨昏。星桥虽解锁，佳节欲销魂。疏影暗香花有信，难忘旧日余温。流光转逝老来身。一声何满子，几度暗伤神。临江仙文/纳兰容若一任情深生障也，谁怜我辈顽痴？清风脉脉袅春枝。怕逢花楚楚，转恨月迟迟。漫说上元灯市好，上元更惹相思。云中仙子若相知。不须盟隔世，珍重只当时。临江仙  元宵梦清花闲谁约烟花开一夜，小楼斜倚娇痴。飞来灵雀语新枝。春风虽怯怯，十里莫迟迟。几缕流霞腮上抹，鬓云轻绾成思。心痕微露许他知。眸牵灯火处，月挂柳梢时。