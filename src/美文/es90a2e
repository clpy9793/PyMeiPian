谁念秋风独自凉？珠帘半卷倚轩窗。昨宵檐后曾听雨，今早亭间竟覆霜。蛩渺枝头鸣亦短，柳纤岸下影还长。无心拨动琴声乱，细捻相思意未央。倚窗静坐伴斜阳，谁念秋风独自凉？天际飞离几许雁，远亭飘过一纶香。片片花屑风中舞，点点馨魂梦里藏。莫怨卿卿不解语，化作垂柳叩西窗。日暮余晖映荷塘，落红残叶满园殇。皆怜旷草清容减，谁念秋风独自凉？寂寞空撩娇面瘦，相思尤令锦盘长。但托离雁捎言去，霜冷风寒早易裳。纤纤玉指曲声扬，几许情思韵底藏。悲雨涔涔花落尽，寒霜瑟瑟叶侵黄。休言春日几多好，谁念秋风独自凉？一缕清音尤未断，依稀冷月挂疏窗。月挂疏窗泄蕴光，几多萦念索柔肠。影单烛暗罗衾冷，露重风寒夜半长。窗外仍为昔日月，枕旁无寄影成双。忽闻杳渺笛音起，谁念秋风独自凉？