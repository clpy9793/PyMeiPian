郎平，天津人，庚子岁（1960）生，长八尺余，每于人中立，如岩上松，江上峰。年十三，为排球手，役于斯，终无悔。辛酉岁（1981），世锦赛，中华决战东瀛，时东瀛者，所谓魔女之师也，遇弱则屠，遇强亦灭，涤荡寰宇，罕逢其敌。两战甚苦，相持久矣，郎平谓左右曰：“今日战，吾国声威之战也，吾不能惜命与力，诸君努力可也。”乃怒起，升九霄，舒大力金刚臂，有千钧霹雳自重天降，凌于敌陈，敌不能堪，城池坍塌，金汤枯朽，乃溃。是日，中华女排霸天下。朝野欢喧，上下腾跃，民不知今夕何夕，且泣且喜。时中华久绝于世界，意恐世界轻我，民气郁结，多自菲薄，忽逢女排宣威域外，焉得不喜。一时馈遗，堆若山积，一时辰内，至三万余，赠郎平者，至三千余。人民大报情不能已，为长文于天下，曰：“效我女排，国家何愁不兴，大业何愁不成？”郎平于女排，主将也，虽虎贲不能容其力，虽霸王不能方其勇。每有对阵，不好迂回，执锐直入，擅如来神掌，敌虽深池高垒，奋击之下，多为齑粉，天下谓之”铁榔头“。忆太史刘年少时，亦女排青春时，国势日张，民生益富，上下皆劝，谓明日会更好，女排逢其时，得其志，逞其力，五载之内，摘冠者五，盛矣哉。当时郎平，天下以国士待之，或奉之如神，凡神州有人烟处，皆列女排诸神于上，朝夕景仰。能与郎平媲亚者，美国海曼，古巴路易斯。甲子(1984)岁，战洛杉矶，女排初战，少却，不利，九州疑，然至于决战，郎平与诸女神皆奋威，攻则拔寨，守则无漏，驰骋冲突，挽狂澜数度，终能克敌，登顶洛杉矶，有无敌寂寞之慨。京师学子，闻女排克敌，不能自已，周未名湖疾走，长啸若风之八千里，凡衣物卧具，焚之无余，以助其兴。嗟呼，彼时天下人心，奋勉如此。时有兴衰，月有盈亏，自五冠后，女排一时老矣，郎平亦老矣，数度折肱，且伤且病。太医诊脉，曰：“君之筋骨，如七十翁妪，慎之。”郎平亦曰：”爱女投我怀，吾不敢迎，以筋骨不堪也。”彼时女排，新不如旧，于亚特兰大，于世锦，折戟者再。虽郎平妙手，奈何势去。既不如意，挂冠往罗马，为罗马教头，罗马兴；又为美利坚教头，美利坚兴。有好事者曰：“天下女排虎贲，皆为郎平弟子，彼此相竞，其实不过郎平一队，二队。”郎平挂冠去神州，久居美利坚，良有隐衷也。初，女排练兵郴州，楼舍陋旧，皆为竹棚，夏不能纳凉，冬不能驱寒，且不耐蚊虫之扰。郴州小吏谓郎平曰：“君为国士，陋居如此，岂能忍，君若上书，有司拨银，幸哉。”郎平乃上言，有司乃拨银，小吏居然贪墨，饱私囊。事发，御史责郎平曰：“君为国士，当惜国恩，行事如此，当面壁自省。”郎平气结不能言，乃生去意，故役满，挂冠拂袖，之海外。郎平既去，女排兴衰凌替，然失意时多，得意时少，雅典摘桂，此后寂寂。伦敦徘徊四强外，秋月坠泪，云丽伤神，败军之师，黯然而已。郎将军在海外久，往日恩仇，渐行渐销，若廉颇在楚，朝夕叹曰：“吾思用赵人”。神州亦思郎将军，乃招曰：神州思将军久矣，将军归来乎。郎平曰：神州思吾，吾亦思神州。癸巳（2013）岁，郎将军既归，恩怨不过一笑，女排复振，得纵横天下，稍复往日规模，然天下轻之。丙申岁奥运，征战里约，女排每见，他人则笑，曰：羸弱之师，无牙猛虎。郎平曰：吾今日归来，非必胜也，然必为胜尽力。战巴西，克敌。战荷兰，两军死力，战四合，每合不至于终，辄不知胜负，生死毫厘，胜败毫发。或荷兰力攻，或我郎力守，此时敌陷我阵，彼时我克敌营，往来反复，争战岂休，有猛将朱婷势不啻奔雷，一球若列缺霹雳，折拉敌门，多能克敌，斩首三十三，乃克荷兰。既能决战，国人忽思郎平，曰：郎女，吾国三十年之女神也，今日归来，国魂归来，其不肯辜负江山，不忘初心，伟哉，壮哉。决战未起，郎将军刷屏亦。决战，对塞尔维亚。郎帅布阵，陷阵者：惠若琪，朱婷；辅将：袁心玥，徐云丽。接应：张常宁。应敌：魏秋月。游击：林莉。敌陷阵者：米哈伊洛维奇，马来塞维奇。其接应、应敌与游击将军，皆强兵悍将。两军初合，我战稍不利，或飞矢出境，或应敌无暇，敌攻我所不守，我攻敌所能守，进不能克，退不能防，第一合，我负。第二合，郎帅易将而战。敌少衰，我少振。回看射雕处，林莉发矢得分；草枯鹰眼疾，朱婷一箭破的。仰手接飞猱，丁霞出师得力；俯身散马蹄，云丽闪电斩敌。惜哉剑术疏，马氏强攻出界；三军泪如雨，米氏奇功不成。战四合，气益酣，虽曰一球，然有矢石如雨之观，观之不足，说之百端，天花乱坠，目不暇接。忽云端无声，百神皆寂，有语自九霄降，曰：中华胜矣。是役，我女排夺冠，去雅典之岁，十二载矣。太史刘曰：所谓郎平，所谓女排精神，今日观之，异于当年哉，当年谓之精忠报国，今日乃天下忘我，我不忘天下；天下不容我，我能容天下。故能王者归来，天下景仰。念念能以天下为度者，天下必归之；念念皆以一身为度者，天下必弃之。郎平不老，吾岂敢老，郎平不衰，吾岂敢衰，虽位卑，亦勉之。今皆谓郎平神女，亦淑女也，淑女君子，亦可以为品牌，且可掘金，且观如下之言。(注: 此文配图均为网络下载)