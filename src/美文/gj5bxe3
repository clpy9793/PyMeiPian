蝶恋花•夜半东风夜半东风敲远近，时打窗花，时又轻逃遁。弦月一弯如利刃，穿堂斜刺白霜鬓。鸿雁春来无只信，故里窗前，人可曾传讯。惟让梦中留数寸，三分明月归三晋。更漏子•知行那边琼花融，玫阶冷，檐梠坠冰结绠。坐无赖，卧听风，萧寥酌几盅。离人念，归鸟倦，思绪繁星夜半。天欲晓，眷尤寒，知行向那边？卜算子•读《咏梅》随意涧边生，运际从无论。雪雨风霜独往来，开落心空任。香阵因嗅深，骚客操壶饮。道尽繁华寂寞事，系尔情和恨？点绛唇•镜见白发水匆匆，桃红那处飘流去。白丝缕缕，岁月抛何聚？霜冷秋深，老树茕茕立。风无语，斜阳几许，含笑山河迤。天仙子•吾笑世间空寂寞吾笑世间空寂寞，尘世笑吾忧太过。大风卷叶打高窗，有几个，飞进者，只手翻来观本色。春夏繁华回忆可？又怕满腔伤感落。淫淫秋雨若长蓑，镜前坐，床上卧，遍览微博无应诺！人月圆•中秋夜再读纳兰人生生死昙花里，最恨在情深。怅然对月，遥思乱绪，尽锁伊人。宫墙过柳，九门多固，笛韵难闻。小杯却醉，心词已就，可寄青云？行香子•车过中原（新韵）车过中原，往事如风。忆洛阳、多少刀兵。三烧焦土，数易都城。见晩阳落，午阳远，早阳升。一抬望眼，良田万里。念辛劳、代代畊氓。黍禾生起，白骨成空。叹水仍流，花仍谢，月仍盈。