………立春………弱柳千丝伫岸边，冰河犹锁数枯莲，东风解冻无多日，但教幽思附纸鸢。………雨水………蹀躞南园草未长，江山乍暖又还凉。甘霖忽作盈盈雪，笑那檀郎早卸装。………惊蛰………………春分………………清明………………谷雨………细雨徐来百谷生，田间雏雀对空鸣。耕农只系桑麻事，最爱荷锄垄上行。………立夏………桃红凋落意彷徨，三月翻为旧日光。无可奈何春去也，玉轮兀自照孤塘。………小滿………时来小雨好包浆，布谷声催麦渐黄。白玉朱门添美馔，三更劳苦个中藏。………芒种………戏蝶翻飞穗粒黄，科头跣足插青秧。田间墟落村夫景，粗粝清醇好梦乡。………夏至………半边飞雨半边晴，一缕烟虹水上生。不意天公无定性，风来吹得鸟儿惊。………小暑………蜂鸣鹊跃草中央，舟泊湖边柳荫旁。一抹红云西岭后，徐风薄暮享微凉。………大暑………幽慵午后未成眠，薄汗轻沾厚枕边。玉箑频摇驱燥热，无由心火怪鸣蝉。………立秋………未见花开百日红，秋风一夜万般空。颓阳不肯留残照，遁入群山岭后中。………处暑………星移暑往马声嘶，古道长安日已西。何事年年催我老，床头钟响与鸡啼。………白露………画梁雏燕杳无踪，跨越群山已数重。明日归程应记否？几多湖泊几青峰。………秋分………人生三万数千天，一任风霜掠旧年。向晚斜阳西岭后，临窗小月也娟娟。………寒露………寒阴渐起雁双行，人字南飞向楚乡。不忍听闻花暗泣，秋风多事卸红妆。………霜降………昏鸦老树眺天涯，露水成霜打落花。终是嫣红无百日，飞英片片祭年华。………立冬………风起云堆万物凋，青山自此渐萧条。悲秋最是章台柳，镇日湖边叹落娇。………小雪………亭榭危楼瓦上霜，寒鸦雪后意彷徨。空林唯有枝头月，兀自幽幽泛冷光。………大雪………六出纷霏夜半来，轻纱缟带掩尘埃。浑天莫道无颜色，且看寒梅点点开。………冬至………寻梅踏雪莫疑迟，但使寒花伴小诗。一岁光阴今最短，呼君当惜月明时。………小寒………三尺冰封鱼伏底，九天云渺月悬空。屐痕印雪知归处，去日滔滔大浪东。………大寒………烟花腾起入云天，散落深空送旧年。去者如斯东逝水，同增一岁总无偏。