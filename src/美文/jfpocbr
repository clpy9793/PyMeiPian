【忆王孙】东风漫拂岭头云，去去来来影未真。几度沉吟空断魂。到黄昏，又向天边望远人。一七年四月初四	【步虚子令】啼鹃何放一春闲，啼到百花残。黯然望去，几番笼雨笼烟。见说是、奈何天。料行处不堪凝注，凭落絮，记缠绵。旧欢似梦，想来重续应难。不必怨、已无缘。一七年四月初六【风流子】谢白芷珍珠手链怜鲛人曾垂泪，惜故人曾心碎。期此世、愿他生、总不解愁滋味。知未、知未、颗颗用情连缀。一七年四月初四【卜算子】雨霁暮云残，风过林花落。谁引商声断送春，蓦地心情恶。此景不堪寻，此梦还相若。料得来年再见时，此恨方能觉。一七年四月初一【卜算子】寂寞怕黄昏，身影成孤绝。卷幕吹香哪处寻，一架荼蘼雪。不作断肠吟，不把花枝折。不问离人梦有无，挽个双丝结。一七年四月初一【卜算子】隔叶恼黄鹂，转角怜青杏。四月浓阴欲满时，添得薰风劲。心愫但凭谁，尘梦终须醒。不信人情似水长，却似烟波冷。一七年四月十三【浣溪沙】01•梦后一梦深沉误夕阳，团团月已转红墙。与谁此夜说情长。从此相思都是罪，向时尘泪更如霜。吹凉百遍旧心肠。尘泪：出自唐代孟郊《病客吟》”沉忧独无极,尘泪互盈襟”’一七年四月十四02惘然芳草斜阳望眼迷，风吹何处雀声低。几多心愫不能知。远梦一番沉逝水，幽花千朵别寒枝。拾来窗底暗寻思。一七年四月十四03幽思何事薰风送晚晴，夕阳芳草黯销凝。落花满地冷香生。顾我浮生无好梦，怜君心地有深情。相知一瞬即生平。一七年四月十四04黄昏见香樟花纷纷萎落花雨濛濛扑路人，依依袅袅落香尘。几回望眼总难真。可奈晚来凉入骨，便教春去病缠身。一生心事化无痕。一七年四月十三05夏初见说春魂已远行，几人歧路枉营营。三春花事最分明。小立风前思寂寂，孤依桥畔柳青青。沉吟不合太多情。一七年四月十三【长相思】其一楝花飞，榴花飞，屈指春风四日归，空山听子规。雾霏霏，雨霏霏，立断黄昏谁可陪，叫人心地悲。其二去也难，住也难，山水迢迢倦往还。十年离别间。愿无关，怕无关，旧事沉吟心更酸。眸中泪不干。其三朝无晴，暮无晴，雨向人间落不停。望中灯火明。花飘零，梦飘零，相伴春风走一程。余生莫问情。一七年四月初六【采桑子•春归】其一	春残来拾山花子，小径深些，苔石潮些，到底还须仔细些。啼鹃莫恨熏风早，晴日添些，寒意删些，相送归程恨少些。其二楝花风起春将尽，听那啼鹃，啼彻空山，不是痴人不肯怜。茫然又送斜阳去，多少缠绵，换做无缘，谁寄天涯些许言。其三飞花飞絮东风里，欲去迟迟，缱绻谁知，已到人间离别时。黯然相看终无语，蝶恋空枝，可是相思，他日他年复见之？其四东风未解留春住，吹絮蒙蒙，吹泪蒙蒙，一任人间别恨浓。送行莫怪回身晚，山也重重，水也重重，知否来年逢不逢。其五谁知杨柳牵衣处，欲送春归，却送人归，落絮无情万点飞。浮生去住皆如梦，说不相思，偏又相思，生恐来年事事非。一七年四月初五【朝中措•雨后】花前看老客中身，春去黯销魂。认取垂杨千缕，依依不绾行人。莺啼旧恨，风摇新翠，缥缈朝云。却恼昨宵疏雨，无端湿遍香尘。一七年四月初三	【朝中措•别愁】一时春去水流红，花事已成空。漫踏香尘门外，吹来和暖薰风。寻他无处，恼他无信，谁解深衷？明日还须归去，来年能否相逢？一七年四月初三【朝中措•离怀】三春过后叶深青，时雨亦时晴。次第余寒消尽，楝花风起空庭。住还不是，去还不是，老了闲情。听取数声啼鵲，直教断送浮生。一七年四月初三【菩萨蛮•蔷薇团扇】南风解意吹云幕，藤萝密挂成珠箔。一簇粉蔷薇，小庭转夕晖。相看长不厌，移向伊人扇。从此好随身，知侬意更真。一七年四月十四【菩萨蛮•小园】石桥尽处空云水，南风拂处莺声碎。寂寞小园中，深青间浅红。怜它香不散，一寸心魂黯。莫问旧沧桑，人间易晚凉。一七年四月十四【临江仙•黄昏有怀】树著斜阳云著水，香尘散入南风。醒来行遍小桥东。几重杨柳绿，一地落花红。徒许平生人散淡，往来犹似孤鸿。诸多尘事总成空。流年如悯我，莫遣别离中。一七年四月十五【临江仙•生涯】落尽繁花鹃未歇，谁人能解缠绵。几多幽意锁眉弯。而今春已去，更觉梦阑珊。底事生涯千百转，风霜不合相看。说来滋味少清欢。深心持一念，辛苦为三餐。一七年四月十五【临江仙•蔷薇】芳意菲菲初夏日，堪怜白白红红。天教花事这般同。园中孤立处，蜂蝶醉薰风。也若玫瑰情旖旎，也如月季香浓。平生能有几相逢。如真来日久，重嫁水云中。一七年四月十五【临江仙•栀子花】不著胭脂缘底事，偏偏如雪如云。相看此际思纷纷。清香凝玉指，凉露沁罗裙。谁为鬓边簪一朵，谁怜一霎成尘。谁将一语卜前因？谁能风雨里，做个护花人。一七年四月十六【清平乐•晨起看花】风吹簌簌，晓露听时促。念着轻红间深绿，不觉笑盈眉目。休要踏碎尘香，堪怜蝴蝶情长。可有绮思如故？慰他百转心肠。 【甘草子•金银花】幽抑，小窗沉寂，花梦空寻觅。缱绻藤萝碧，偏趁人无力。如是晓风吹更急，摘一缕、寒香自惜。相忘相思总成疾，把泪珠研入。【满庭芳•客中】送别何堪，留人不住，垂杨还待风梳。凉吹万里，暝色隐啼乌。解惜一春花事，匆匆又、香尽红枯。绿痕在、深深浅浅，若远梦模糊。难摩。空顾眄、隔帘尘起，照影灯孤。客中添憔悴，病里谁扶？料想翠微缥缈，无凭处、莫问归途。尘缘薄、伤心何必，情已不如初。一七年四月初四【风流子•山中落花】空山人语静，凄凉又、鹈鴂送春华。对一天寥寂，日沉影转，半身萧瑟，衣薄鬓斜。说此际、风光还似故，寒树笼烟纱。素手拂空，残香残梦，冷尘埋尽，飞絮飞花。深心通古怨，谁惜着、前世流落天涯。今世空怀缱绻，缘分差些。再世若相逢，菱歌为听，断肠声里，烙颗朱砂。世世休持贝叶，怜我怜他。一七年四月初七【芭蕉雨•本意】雨后芭蕉更碧，引清凉入骨，谁能避？落向深窗何必，许隔着石栏杆，香尘暗积。怎人间又遍湿，伤几度心魄，凭甚么望穿、山之脉。总说是、别离时，还怕枕畔流成，伤情一滴。一七年四月初六-------------凤孤飞竟日雨疏风骤，几许轻寒绾。底事翻成别怨，抱枕想、天涯远。说是花开归缓缓，如何又、逗留别馆。端的相思难以断，更无人相劝。作者简介:张志如，女，1978年11月生，湖南醴陵人，现居上海金山。网名天涯，QQ名孤标傲世，微信名龙儿。喜欢文学，犹爱诗词，诗词以性情为宗。近年于网络连载小说，人生格言有：求药不辞无好径，赏花须待有情人。