鹧鸪天       独猎黄昏欹影藏，倦拨楼语儆疏狂。残息怜扰昆黄树，袂羽翩翩舞烈飏。天送雨，地盛凉。盏茶无意落斑墙。回眸凝取半樽酒，卧蚕丛出千泪行。鹧鸪天笑语林屋夜煮茶，促膝围坐共闲暇。此情常寄神思往，此景何曾独自嗟。识野趣，觅清发。且将山水缀年华。凌空栈道无离恨，云走风吟一捧沙。鹧鸪天一念婆娑百事慵，楼头镇夜雨欺风。寂寥寒梦迎初雪，缱绻愁肠过凛冬。思往事，忆青葱。垂髫漫作白头翁。留得闹市疏狂醉，莫向南山卖酒疯。鹧鸪天夜宿咸丰坪坝营，不辞山冷看星晴。何忧魑魅心头黯，但使德行身后明。学载道，道初平。黄犊归去响铜铃。人生不过倏然已，海阔天高任我行。鹧鸪天夹道霓虹香木樨，寻常金冠暗琉璃。花期不似春丛艳，光彩争和秋月齐。人尽嗅，自相惜。清霜苦雨莫催逼。生前若被风尘误，魄效青娥魂复归。鹧鸪天炉冷香寒檀木梳，菱花黯淡数春秋。红烛无语垂帘夜，画角招风醒鹊楼。披锦绣，挂银钩。当时蟾照旧钗头。娥眉不展屏山翠，梦在清溪泛晓舟。鹧鸪天残勇疏狂步履羁，韶华依旧梦荼靡。绰约菡萏无归属，辗转秋风又来袭。辞夜宇，候晨绯。歌鸲破晓雾湮堤。兰香泣露迎阶满，桂子初敲桐叶飞。鹧鸪天无限河山无句吟，甚嚣还把气神凝。浮屠隔岸捻花笑，魔障萦怀唱后庭。空泛靛，日堆金。黄昏度远盛年轻。樽前不语空悲切，待月牵来北斗星。鹧鸪天顾盼秋波怜落英，空枝乌鹊叹伶仃。凤蝶未解千芳语，龙首先辞二月春。红胜火，绿如茵。乘风快雨漫凋零。涉江摇橹和烟卧，粉黛西厢调素琴。鹧鸪天春雨情薄花色残，空失皓月隐阑干。牖窗易断晨风凛，衾枕难消宿醉寒。愁隽永，意阑珊。经年往事讳新翻。有心莫待红颜老，诺许良辰借酒贪。鹧鸪天枯木逢春根已苍，深闺闲隐倦梳妆。风吹鬓角黄昏瘦，雨打青葱夜未央。灯落烬，月幽窗。别来日久恨天长。相逢莫道寒暄句，一纸花痕驻墨香。鹧鸪天难忘昨宵盛宴宾，猜题只为笑满盈。邀杯同贺千秋岁，对酒当歌百年春。欢自在，醉关情。相逢何必叹伶仃。去时长街花灯闹，别后高穹弦月惊。鹧鸪天谁道寒袭花百杀？籍来烛影夜千发。劝君莫念凭高处，弋远烟云无际涯。轻对酒，漫烹茶。隔窗暖榭浣溪纱。薄妆不卸和衣睡，风月阑珊入客家。