立 春

冬去枝疏花未绽，
冰河初解气氤氲。
小儿嘻笑追家雀，
春在眉梢已十分。雨 水

微雨如酥润小林， 
尘烟尽洗碧空新。 
鹊穿嫩柳逍遥唱， 
斜倚枝梢醉早春。 
惊 蛰 

夜半东风奏柳琴，
一雷惊蛰梦瑶音。 
桃华虫动千山绿， 
不负春光不负心。 
春   分

风弄流云隐素晖，
疏红初绽绿将肥。
谁家柳笛吹春醒，
一曲清歌唤燕归。清 明

春风几度又清明，
花海徜徉景迭更。
且与蝶蜂私下语，
痴心一片忘营营。谷 雨

三春渐逝渐农忙，
种豆栽瓜绿影长。
花事缤纷无百日，
怎堪岁月老红妆。立 夏

红紫成尘绿渐稠，
春消未忍再回眸。
且将凡俗抛天际，
心海无垠任放舟。小 满

鸟鹊争啼唤昼长， 
风摇麦浪染微黄。 
最歆蝶舞蜂忙季， 
遍地诗情遍地香。芒 种

新麦披金迎旭日，
远山含黛着轻纱。
最怜稚子欢声笑，
赤脚溪边捕幼蛙。夏 至

昼长夜短绿茏葱，
蜩站高枝唱热风。
稚子立竿无影惑，
老翁笑指日当空。小  暑

菡萏凌波次第开，
庭前小燕久徘徊。
莫忧酷暑炎难去，
心静自然凉爽来。大暑

轻摇小扇啜冰羹，
几树浓阴沐雨晴。
心静闲居驱溽暑，
低吟一曲伴蝉鸣。立 秋 

满目清幽送爽风， 
蝉鸣未歇唱匆匆。 
枝头老叶知秋至， 
跌落庭前报九鸿。处 暑

蝉鸣苍绿暑将终， 
芳径幽幽遍落红。 
小燕不知秋已至， 
双双檐下舞西风。白 露

谁惹朝花带泪开，
如珠似玉涤尘埃。
忽闻鸿雁鸣苍昊，
报我方知白露来。秋 分

昼夜均分夜渐长，
秋期已半雁成行。
莫悲翠减红衰去，
且守东篱待菊香。寒  露

西风微雨送秋凉，
落木萧萧草渐黄。
菊蕊阶前初始绽，
轻摇玉露满庭芳。霜 降

草衰叶落雁衔愁，
蜂蝶无踪促织休。
一夜轻霜披菊蕊，
凌寒独立傲残秋。立 冬

又是初冬悄至时，
苍苍霜草惹人痴。
天寒最喜蜗居懒，
钩月温炉伴酒诗。小 雪 

梅披素袂立枝桠， 
松著银衫傲日斜。 
无艳无香偏独爱， 
丰年降瑞入农家。大 雪

冰雪封河锁小舟，
啸风割面掩双眸。
红尘尚未沧桑老，
四野因何俱白头？冬 至

北风入牖透寒凉，
昼似昙花夜漫长。
数九疏枝凋百草，
唯留梅蕊送清香。小 寒

疏枝寂寂绿红藏，
雪覆冰河悄弄妆。
莫道隆冬无秀色，
几声喜鹊唱斜阳。大 寒

风卷残云隐日光，
阶前屋后冻银床。
顽童欲取冰钟乳，
惧冷缩裘手复藏。                                     
                                         诗/张淑艺