【一】秋至已然露重，节来更觉愁浓。依楼怅望月明中。心念幽幽谁懂？卅载飘萍已惯，八方过客无踪。亲如云散各西东。何处堪寻旧梦？【二】揽尽千川秋色，掬来万顷月光。也学诗仙拟疏狂。把盏花间吟唱。是梦何须长醉，是情不道炎凉。且将风雨化琳琅。只愿别来无恙。【三】明月流觞恣意，疏星传恨凄迷。当年花下赋心词。今日愁肠无计。莫恨落红铺径，且教桂香心怡。回眸却见柳依依。拂皱一泓秋水。【四】曾记小荷初露，哪堪白水青芜。半生际遇已殊途。独对黄昏丝雨。岁月轮回千古，人生哪得如初？可怜清影醉当垆。又把韶光空度。【五】明月有心弄海，相思无意成灾。茫茫秋水为谁哀？卷起怒涛惊骇。莫叹人生无奈，且看潮去潮来。帝王将相亦尘埃。恰似浪花不再。【六】黄叶随风漫舞，落花兀自销魂。一梨烟雨又黄昏。过眼浮华不论。相望莫如相忘，新人总易旧人。人间故事几回真？去去来来休问。【七】秋雨抚琴邀月，秋风泼墨流烟。秋花不语自缠绵。秋绪悠悠谁见？秋叶经霜似火，秋芦飞雪如仙。秋心无畏助波澜。但教万山红遍。【八】一夜秋风吹遍，满园华叶魂销。飞鸿疾疾过溪桥。谁惜萋萋芳草？持镜妆台羞问，秋花与我谁娇？身旁稚子笑弯腰。只道妈妈最好。【九】细雨才撕翠袖，金风又剪云罗。红妆卸下影婆娑。已是晚来初过。莫是莲儿护子，且持醉态凌波。幽香散尽有谁呵？孑孑寒塘高卧。【十】染就千川锦绣，织来万里烟霞。只怜雁阵去天涯。日暮寒林谁怕？寂寞拈云作画，无聊借雾纺纱。何来尘事累芳华？漫品黄花篱下。【十一】秋色冉冉欲醉，枝头袅袅残英。天边孤雁唱离情。惹我心神不定。欲诉还真难诉，修行又再修行。佛前合十到三更。灯影参差人静。【十二】天上星帆舞动，人间几度春秋。近来月夜怕登楼。最是思乡时候。逝水难归离浦，落花易惹新愁。多情总在句中留。一任天寒薄袖。【十三】客舍三千丝雨，寒江一夜秋音。新词写就向谁吟？瘦影踟蹰独品。念念悲欢何故？分明草木无心。清风无意负瑶琴。摇落满庭竹荫。【十四】缕缕清风穿柳，潺潺碧水停帆。一行雁影过寒潭。明月波光相嵌。衰草堪连长路，夜岚又湿青衫。前尘往事休沈耽。且看闲云澹澹。                  