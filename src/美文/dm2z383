《氐州第一》篱落无端，轻纱晓雾，深深一径疏户。漉漉青阶，流年往复，闲惹清尘几度。门怨吱呀，掩不住，风吹离语。误扰梨花，惊飞几瓣，点菱窗去。影渐朦胧花渐予，空沉醉，依依罗素。恨搅花枝，飘零化雨，白霎青丝楚。懒妆晨，谁惜顾？烟帘卷，春辰了负。泪墨倾研，拂鸾笺，衷肠浅诉。《满江红》冬雨凄凄，行云处，寒鸦点雾。轩窗掩，青帘半卷，昏灯迟暮。攲倚朱床双枕软，被衾易暖心难附。忆往昔，相语不知时，天穹素。无雁影，空巢树。相思苦，多情悟。愁浓闲时甚，静水寒驻。冬尽自言春日暖，雁归犹舞凌空赋。愿彼时，娇靥亦盈盈，欢如故。《探春慢——七夕》玉露沉枝， 流萤弄晚，孤亭闲夜昏盏。疏影梧桐，一杯清酒，怅望星河清浅。何处横波桥？倒全了，人间缠绻。 古今多少深情，彩丝穿缕成念。羡若痴牛贞女，一年一相逢，磐石无转。 却恨仙期，相逢既别，欢短愁浓肠断。纵是情长久，哪堪个，山遥城远。日日天天，只消红烛双剪。《念奴娇——倚栏观月》院深清锁，满月无人惜，唯他乡客。对影凭栏空伫立，袖软青丝缭额。月照西楼，斑斑桂影，山墨残灯百。长河星转，冷云阴月生魄。自古离月伤情，寄怀承愿，圆缺何堪易。怎奈良辰空予恨，万种愁情难藉！遥夜相思，天涯无渡，一抹清辉泽。唯情长驻，月盈离莫依昵。