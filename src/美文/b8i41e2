水调歌头饮罢千钟醉，织促九张机。身无长物可赖，怜取素笺题。无奈只言片语，难理千头万绪，惆怅莫重归。比翼不堪老，花事任荼靡。流光转，更漏断，恐别离。经年隔梦，罗帐鸳枕温一席。饮马江湖相忘，风月情仇相向，决意总徘徊。三九寒催夜，不敢问霜蹊。减字木兰花华灯初上，酒绿灯红一个样。流景新翻，袖满风尘凭月耽。翛然天外，行迈务虚真气概。山海遥迢，北斗阑干近客袍。念奴娇一帘风语，两厢屏山卧，画船难住。三五彩蟾高揽镜，谙晓清光如玉。四顾茫然，零星灯火，倚遍栏杆处。六根未净，古今多少情绪。唯有故梦须臾，七弦拨断，方解钗头律。八月未央荷瘦尽，白露蒹葭鸿羽。九夜凉生，慵抬素手，乱引壶觞句。十分情意，万千百种分付。鹧鸪天林隐晨曦破晓寒，梅苞初破露新霑。去年黄叶薄铺路，何久青石漫浸潭。思塞北，忆江南。幽微世界大江山。肯服世事随流水，莫放酒杯茗梚干。永遇乐缘份交疏，波消澜去，啼鸟惊昼。好梦难赊，烟花易冷，晓雾凌窗柩。穿云度水，孤鸿邈渺，空赋月残枝瘦。算如今、丁香结怨，似曾林梢豆蔻。熙熙市井，靡靡飞盖，怔目流沙滴漏。无量相思，相思无据，此际难宽宥。笑容湮晦，门庭常寂，不敢问君知否。这次地、擎心盼雪，腊梅香透。