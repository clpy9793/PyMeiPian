作者：赵    朗网名：朗读者水调歌头.日暮天将晚        日暮天将晚，燕子绕高梁。那年今日，尘丝相扯却牵强。满院娇花蝶影，时有莺莺来往，转瞬越东墙。去也由它去，宛转道凄凉。        曲径幽，禅房静，蜡余香。声声钟罄，尤唱梵呗醒名缰。随棹放歌归去，休管人间天上，只是饮琼浆。唯有江心月，不忍下潇湘！ 水调歌头. 山居         摹罢兰亭序，窗外雨初收。我来评史，天下英杰岂曹刘？黄鸟鸣于低树，罴豹隐于山谷，浅草也风流。红炉火新旺，翠盏酒浓稠。        开野地，种瓜果，饮耕牛。云村月地，偶有闲暇弄轻舟。过眼山明水秀，望处白云苍狗，聚散莫由头。幸有胡家女，伴我下扬州。水调歌头. 晴云挂远岫           (乙未五月，游神仙池)         晴云挂远岫，朝雾没青松。翠微深处，芍药羞涩著新红。环佩渐遥渐近，笑语若无若有，四顾碧连空。蓬莱不须觅，只在此山中。         琉璃池，黄金地，翡翠盅。兰汤香沐，滟滟碧水映方瞳。寻遍琼枝玉树，不见羽衣缟袂，都付晚来风。回望凝眸久，孤影一飞鸿。水调歌头.我有一壶酒        落日照衰草，柳色入帘新。小河初涨，一对鸿雁起烟村。却看桃花艳艳，却看李花淡淡，花径入东邻。试问阑珊处，谁是过来人？        随莺飞，伴蝶舞，欲销魂。岁年静好，叹世事几禁沉沦。石径疏枝缺月，长夜梦残又醒，心事两昆仑。我有一壶酒，足以慰风尘。水调歌头.梦深难醒        仰面觉天近,俯首叹云低。万山红遍,一树慵着浅黄衣。雾起琼楼玉宇,霞染太虚幻境,物我共痴迷。松风奏萧鼓,鹤舞月明西。        生双翼，越霄汉，赴瑶池。恒娥近好，执手同语桂花枝。不道蟾宫清冷，只是梦深难醒，相顾两依依。诺字莫轻许，此去应无期。朗读者原创作品，图片来自网络