半寸星辉半卷云，半销烛火半香熏。半笺心事半风月，半述闲诗半待君。 《临江仙》香径徘徊梁祝曲，余音袅袅愁多。但将沉醉唤烟萝。落花容易改，暗暗解长河。最是伤心风月事，梦觉已近南柯。沈腰潘鬓又如何。相思朝与暮，一念竟成魔。 《画堂春》倚栏轻叹落花深， 相思直叫销魂。素绢巧手绣红尘， 意线情针。谁与共鸳鸯枕， 月明却照别人。风疏门掩慢回身， 泪染铜樽。《虞美人》寂庭静院枝新绿，冬去春相续。楼危扶柱欲何言？唯恐雨霏迟霁弄花残。落花已去风斜倚，谁对轩窗洗。忙将提笔就灯阴，道是几年踪迹几年心。 《木兰花令》梧桐寂寞凋秋暮，深院月斜萧瑟路。幽帘冷雨褪红无，谁解落花别去苦。望穿秋水凭栏处，书尽桃笺空吐诉。相思十载百年如，百载相思何忍顾。《鹊桥仙》红唇不点，翠眉不画，浑是揉花碎玉。不识子建洛川神，美人泪，梨花带雨。婆娑媚眼，唏嘘粉面，问是谁家少女？出闺晓起比红妆，但添却、愁红怨绿。《卜算子》风过小楼西，拂落梧桐雨。如似桃笺伴雁飞，片片相思句。花谢几成泥，枝老难新绿。数许词成和者谁？唯少调琴女。《钗头凤》朱丹口，削葱手，对窗梳扮迷春柳。花拥睡，月羞退，轻挥衣袖，几番迷醉。美美美。人依旧，残红瘦，伴息双鸟谁人绣。愁滋味，无人会，湘妃竹上，又添新泪。媚媚媚。《醉花阴》难遇难依难邂逅，还梦携红袖。花落半寒残，灯盏阑珊，风更吹衫透。无思无恋无相守，竞却增消瘦。欲语又无言，何觅婵娟？再唱抛红豆。一闲羞作一阙词，一念拈成一韵诗。一笔生花一窈窕，一书素墨一西施。一人独舞一清月，一语含香一碧池。一抹红妆一抹媚，一施颦蹙一相思。