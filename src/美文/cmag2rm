前言:春至，心醉。谨以一组咏春词致敬让人满怀憧憬却又感慨万分的春天。眼儿媚        藏春迟迟丽日暖青芜，慵醉嗔人扶。繁花深处，嫩茸浅浅，柔柳轻拂。怜春促促归期近，香径久踟蹰。撷花入袖，捉蝶怀中，摄景入图。眼儿媚       梦春 萋萋春草划还生，桃溪映双峰。微雨过后，径苔酥润，柳舞香风。姣姣莺燕解人意，枝间弄巧声。香染纤指，花簪云鬓，梦筑春城。菩萨蛮        怜春海棠坠粉金缕舞，玲珑小镜空相觑。隔帘问黄莺，弄巧复谁听？天涯碧峰聚，未隔春归路。风前怜落花，魂梦系谁家？菩萨蛮       画春小园喧喧春意满，黄鹂媚语东风软。溶溶小池塘，絮影舞暖阳。幺妹娇模样，倚树和羞唱。小童卧花前，仰掣风筝线。罗敷媚      迎春午窗新晴熏风透。嫩雀娇音，嗔意殷殷，恼我憨睡负春心。卷帘偷窥彩蝶舞。絮腻芳茵，绿妒柳新，东园阿姐剪韭勤。罗敷媚    闹春芳郊拾翠风光好。浅塘萍香，野径花黄，袅袅晴丝舞暖阳。挑菜女娃娇音媚。撷芳盈筐，斗草蹊旁，且共蜂蝶闹春光。减字木兰花          梦春春随人意，熏桃染柳江山丽。对语东邻，蹴罢秋千言笑频。海棠亭畔，筑梦且把庄蝶挽。休觅闲愁，花自开落水自流。减字木兰花         醉春芳城半暮，缕缕柔丝牵乱绪。伫倚危栏，午梦奈何隔干山。素笺闲弄，点滴诗情谁人懂？寄语东风，愿共春光醉一程。醉垂鞭      惜春碧池水溶溶，双飞燕，绕柳畔。幽人伫芳丛，极目峰重重。愁绪千丝乱，更扑面，絮濛濛。无语拾残红，归去闭帘栊。醉垂鞭      对春雨晴池生烟，看游鱼，喋萍絮。碧丝舞风前，夭桃浥红颜。忆昔人未老，双双影，语笑欢。翠禽啼日暄，似喜流光闲。如梦令       悦春微雨乍晴天气，酥润暗尘不起。梨蕊凝露香，柔柳临水梳洗。欢喜，欢喜，蓝天白云绿地。如梦令       忆春犹记倦途春暮，惆怅无人共语。喜逢旧时人，携手翠园佳处。且住，且住，侬看樱花如雨。 点绛唇           问春燕子新回，轩窗不下旧帘幕。阶下苔青， 梨花落如雨。雕词琢句，问春可长住？春不语，戏遣蜂儿，花间来复去。 点绛唇            探春絮影传香，逐蝶信步花深处。莺啼燕妒，恼人花间驻。远山渺渺，一点斜阳暮。风休舞，绿柳参差，乱红迷归路。