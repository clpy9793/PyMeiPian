垂緌饮清露，流响出疏桐。居高声自远，非是借秋风。----唐•虞世南西陆蝉声唱，南冠客思侵。那堪玄鬓影，来对白头吟。露重飞难进，风多响亦沉。无人信高洁，谁为表予心。----唐•骆宾王本以高难饱，徒劳恨费声。五更疏欲断，一树碧无情。薄宦梗犹泛，故园芜已平。烦君最相警，我亦举家清。----唐•李商隐荷香清露坠，柳动好风生。 微月初三夜，新蝉第一声。 乍闻愁北客，静听忆东京。 我有竹林宅，别来蝉再鸣。 不知池上月，谁拨小船行。 ----唐•白居易火云初似灭，晓角欲微清。 故国行千里，新蝉忽数声。 时行仍髣髴，度日更分明。 不敢频倾耳，唯忧白发生。----唐•杜牧久废南山田，叨陪东阁贤。欲随平子去，犹未献甘泉。枕席琴书满，褰帏远岫连。我来如昨日，庭树忽鸣蝉。促织惊寒女，秋风感长年。授衣当九月，无褐竟谁怜。              ----唐•孟浩然病蝉飞不得，向我掌中行。 拆翼犹能薄，酸吟尚极清。 露华凝在腹，尘点误侵睛。 黄雀并鸢鸟，俱怀害尔情。----唐•贾岛高树蝉声入晚云，不唯愁我亦愁君。何时各得身无事，每到闻时似不闻。----唐·雍陶独来瞻对若为情，碎影疏声世已更。 抢地竹怜生节直，过枝蝉警举家清。 如翁足吐诗人气，剩我应专热客名。 不假汗淋嘲学士，北窗凉共有谁争。----钱钟书