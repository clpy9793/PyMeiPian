饮茶偶拾亭外临风看落霞，红炉煮雪试新茶。来年偏种一枝秀，喝得茶来赏得花。游春暖风摇翠百花开，香息漫漫扑鼻来。春不撩人人自醉，行舟一水印苍苔。        寻花不遇有意访花花不开，东风巷口绿初裁。欲携背影关门去，偏有闲云入眼来。冬至日小作霏雨接冬至，深霾扫未开。犹疑人世境，处处是蓬莱。丁酉上元节岁来初月半，又是上元时。此去阑珊夜，人间多别离。题春          鸡啼万象新，花动一城春。除岁在今昔，开樽敬客宾。         月夜偶拾花开自是禅，落定起茶烟。心与清风静，何须古寺前。惊雪昨夜归来酒未醒，不知是梦是飘零。今晨疑似春风到，树树梨花开满庭。春雪纷扬白絮踏春风，无限娇姿不与同。最是玲珑冰雪色，可怜来去尽匆匆。        雨水后又雪记之晚来有雪落农家，瓦着银装树着花。将暖还寒复如是，几时相约看春芽？        新春春风摇玉腊梅开，旭日腾云紫气来。万里江山降祥瑞，千家锦瑟醉瑶台。诗客吟野外梨园巧着妆，青山绿水两徜徉。但看彩蝶辞花去，可是蓬门字有香。        山中人家几朵闲云映碧空，悠然引我过桥东。深深竹径摇风落，不见山人只见篷。清明【一】村头山路接松林，微雨长风各自吟。撩起行人多少泪，湿了思念湿衣襟。【二】杨花未逐柳花飞，恰似白云枝上挥。纵使清明泪痕重，心同春色不相违。【三】清明入夜雨纷纷，檐下风声不忍闻。零落杏花多少怨，今无黛玉砌香坟。情人节书怀风动云天花信开，紫眸翦水笑初裁。曈曈二月婵娟日，千古诗情谁借来？女神节有寄三月微风拂绿枝，春光人面两相宜。闲邀李杜庭前坐，借得才情好赋诗。        桃花节即景斜晖脉脉向人间，山下桃枝始放颜。最是暮春花色好，东风约客不曾闲。        望梅独倚斜阳看鸟飞，清啼渐隐没丛闱。小园绿萼枝头放，只待东君缓缓归。      春分花开次第燕来勤，南北时更一夜分。雨后柳长风弄影，斜斜桥下钓闲云。三月小舍即景新香细细入茅檐。陌上春情不隔帘。得趁东风时作画，一丛花海柳枝纤。无题【一】心迹无痕泪有痕，不辞辗转到黄昏。丁香结怨江南雨，偏逐愁丝入我门。【二】飞雪无声作我邻，俏梅有意报新春。千家万户团圆日，谁赏天阶月一轮？        春风怨春风料峭未开颜，惹我凝眉出又还。十里柳堤何以顾，明朝可似这般闲？         岁末感怀【一】收拾韶光又一年，是非成败转云烟。但看来岁殷勤渡，且放初心左右边。【二】梅开次第雪缠绵，收拾韶光又一年。回首人生多少事，如风如梦亦如烟。【三】往事微凉落满肩，谁人对月不成眠。旧时碎影今犹在，收拾韶光又一年。        诗词／瑾箬浅眉微信号／LKH0419诗词／瑾箬浅眉微信号／LKH0419