题记----拾幾瓣，花間故事，讀幾頁、案上新書，消閒則個。圖/綠腰/詞/小李飛吻        七律 桃花剪破繁霞覆粉牆，透簾芳霧萃華堂。野嬈側目羨多暇，亂羽誇情舞一場。不必邀人添拙賦，只須舒笑勸椒觴。恰當明月能生色，也叫白頭諧彩妝。圖/綠腰/詞/小李飛吻        七律 桃花剪破繁霞覆粉牆，透簾芳霧萃華堂。野嬈側目羨多暇，亂羽誇情舞一場。不必邀人添拙賦，只須舒笑勸椒觴。恰當明月能生色，也叫白頭諧彩妝。鹧鸪天 春情    繁圃红枝密或疏，春光引入百花图。东风尽力吹香吻，娟影倾情促玉壶。凭婀娜，任模糊，心神颠倒又何如？佳人许我幽幽梦，堪笑浮生总不输。蝶恋花 春事    游目芳菲偕梦想，细剔香泥，呵护芹溪上。采尽东风成气象，千枝万叶掀花浪。一阕新声添景况，点染红笺，斟罢同吟唱。心系涟漪轻荡漾，恣怀领略云舒畅。    卜算子  花事好梦骋风流，一片妖英艳。浮动春潮压百花，尽使流霞泛。投目结绸缪，浇酒燃情焰。已是巫山不自持，直把芳心占。绝句  阳春    琳琅美卉展花晴，浥露滋香缀玉瓶。一派倾城娇滴滴，桃花风里濡温馨。绝句 护春  春晴莹净彩云深，绿陌风轻不起尘。    自喜今年无酒病，殷勤来作护花人。    绝句 探春霁雨轻云气候清，素茸婉婉露盈盈。    多年怅悒风撩去，花近樽前照眼明。蝶恋花 绮情  最爱花香吹酒面，水调轻吟，似把精神焕，留住笙歌融日暖，红裙嬉弄薰风软。    笑到忘形迷醉眼。拚了销魂，不悔浮生短。一路银灯悬璀灿，锦屏送得春光满。浣溪沙 桃花一俟春风牵绿杨，便来争色上丘墙。纤枝招惹旧家郎。偏被尘埃销冷泪，每因流水送残香。这番心事只堪伤画堂春 嬉春    看花飞近软红绡，溪烟笼断斜桥。晴云赚得婉香飘，满目春潮。恰是瓮头春熟，手拈尽似兰膏。偕卿伴我待良宵，一段风骚。七律 春光    今朝廊外发新花，雨霁长天灿锦霞。小院馨香吹粉蕊，深帏淑气暖瑶纱。登楼最喜瓮头酒，偎几犹宜雾里茶。若有诗心君可领，春风一夜遍天涯。减字木兰花 三月    花香盈袖，恰好春姿宜抱酒。软絮飞飞，乐在熙风款款吹。    云心惹梦，忘却红尘伤与痛。喜色难眠，揽得新枝共倚栏。捣练子 春日    红雨落，翠光涵，半岭桃花映碧潭。玉笛几声颐酒兴，新词还唱忆江南。    相见欢 春兴      绽红蕊，映罗绮，促香肩。尽把柔情细语化缠绵。定风波    柳色新芜垂万条，梳风拢雨隐斜桥。望处碧山横烟浪，春盎。锦屏醉梦借良宵。碎影一帘依蕙帐，闲荡。月低花暖意陶陶。人在高楼歌自唱，心爽。笑催红袖捧芳醪。七律 春景    雨过晴天秀远峰，桃花红到画图中。竹溪钓稳闲渔父，柳陌莺飞返学童。几树榕阴明醉眼，一双蝶影入芳丛。今生我有探春福，占得人间两袖风。绝句 醉春一醉芳杯笑靥红，叠窗花影已重重。    溶溶月色知人意，暗送清馨到梦中。绝句 初春琼枝藏叶欲翻红，静影传香意未终。万象潜随深息处，天光次第入东风。鹧鸪天    已近春寰返众芳，一帘锦色拓花光。轻偎软幄应幽约，缓绕娇枝扑梦乡。    拈彩墨，点红妆。此时情意更深长。绿杨桥外新波醉。总是嫣然劝举觞。    减字木兰花 春情    风柔百媚，谁惜红芳闲照水。愁病经年，轻解蛛窗对远山。絮飏春浦，点点相思无写处。昨日烟郊，偏将新词题小桥。菩萨蛮绿腰已换新词句，软风轻送黄莺语。叙旧更流连，杯深兴未阑。流光追一瞬，细数招花信。至此不情孤，堆香凝玉珠。