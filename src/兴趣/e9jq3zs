渔歌子唐  张志和西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。桃花溪唐  张旭隐隐飞桥隔野烟，石矶西畔问渔船。桃花尽日随流水，洞在清溪何处边？登鹳雀楼唐  王之涣白日依山尽 ，黄河入海流。欲穷千里目 ，更上一层楼。游子吟唐  孟郊慈母手中线，游子身上衣。临行密密缝，意恐迟迟归。谁言寸草心，报得三春晖。别董大唐  高适千里黄云白日曛，北风吹雁雪纷纷。莫愁前路无知己，天下谁人不识君。回乡偶书唐  贺知章少小离家老大回，乡音无改鬓毛衰。儿童相见不相识，笑问客从何处来。田园乐·其六唐  王维桃红复含宿雨，柳绿更带朝烟。花落家童未扫，莺啼山客犹眠。四时田园杂兴宋  范成大乌鸟投林过客稀，前山烟暝到柴扉。小童一棹舟如叶，独自编阑鸭阵归。游园不值宋  叶绍翁应怜屐齿印苍苔，小扣柴扉久不开。春色满园关不住，一枝红杏出墙来。书河上亭壁宋  寇准岸阔樯稀波渺茫，独凭危槛思何长。萧萧远树疏林外，一半秋山带夕阳。绝句宋  志南古木阴中系短篷，杖藜扶我过桥东。沾衣欲湿杏花雨，吹面不寒杨柳风。观书有感二首·其一宋  朱熹半亩方塘一鉴开，天光云影共徘徊。问渠那得清如许？为有源头活水来。约客 宋  赵师秀黄梅时节家家雨，青草池塘处处蛙。有约不来过夜半，闲敲棋子落灯花。临安春雨初霁宋  陆游世味年来薄似纱，谁令骑马客京华。小楼一夜听春雨，深巷明朝卖杏花。矮纸斜行闲作草，晴窗细乳戏分茶。素衣莫起风尘叹，犹及清明可到家。梅花绝句·其一宋  陆游闻道梅花坼晓风，雪堆遍满四山中。何方可化身千亿，一树梅花一放翁。