        细雨落入初春的清晨，悄悄唤醒枝芽。听微风耳畔响，叹流水落花伤，谁在烟云处琴声长。           细雨落入初春的清晨，悄悄唤醒枝芽。听微风耳畔响，叹流水落花伤，谁在烟云处琴声长。   摄影:   实话/无语摄影:   实话/无语槿篱芳援近樵家，垄麦青青一径斜。寂寞游人寒食后，夜来风雨送梨花。梨花淡白柳深青，柳絮飞时花满城。惆怅东栏一株雪，人生看得几清明。栏干十二，倚遍还重倚。一曲一般愁，对芳草，伤春千里。水晶帘外娟娟月，梨花枝上层层雪。花月两模糊，隔窗看欲无。冰雪肌肤香韵细，月明独倚阑干。游丝萦绕宿烟环。东风吹不散，应为护轻寒。轩锁碧玲珑，好雨初晴三月。放出暖烟迟日，醉风檐香雪。掩银屏，垂翠袖，何处吹箫，脉脉情微逗。一尊吟远洗妆看，玉笛笑吹裂。留待夜深庭院，伴素娥清绝。柳色青山映，梨花雪鸟藏。绿窗桃李下，闲坐叹春芳。红袖织凌夸柿蒂，青旗沽酒趁梨花。谁开湖寺西南路，草绿裙腰一道斜。春酿正风流，梨花莫问愁。马卿思一醉，不惜鹔鹴裘。春游浩荡，是年年，寒食梨花节。白锦无纹香烂漫，玉树琼苞堆雪。静夜沉沉，浮光霭霭，冷浸溶溶月。人间天上，烂银霞照通彻。江头青放柳千条，知有东风送画桡。但喜二分春色到，百花生日是今朝。百花生日是良辰，未到花朝一半春。万紫千红披锦绣，尚劳点缀贺花神。春到花朝碧染丛，枝梢剪彩袅东风。蒸霞五色飞晴坞，画阁开尊助赏红。巡吹慢遍不相和，暗数看谁曲校多。明日梨花园里见，先须逐得内家歌。粉淡香清自一家，未容桃李占年华。常思南郑清明路，醉里迎风雪一杈。桃花人面各相红，不及天然玉作容。总向风尘尘莫染，轻轻笼月倚墙东。七弦为益友，两耳是知音。心静声即淡，其间无古今。琴中古曲是幽兰，为我殷勤更弄看。欲得身心俱静好，自弹不及听人弹。白雪乱纤手，绿水清虚心。钟期久已没，世上无知音。月出鸟栖尽，寂然坐空林。是时心境闲，可以弹素琴。桃李谢了梨花发，红白相催，燕子归来，几度春风绿户开。信意闲弹秋思时，调清声直韵疏远。近来渐喜无人听，琴格高低心自知。独坐幽篁里，弹琴复长啸。深林人不知，明月来相照。琐窗春暮，满地梨花香。君不归来晴又去，红泪散沾金缕。闲洒阶边草，轻随箔外风。春风且莫定，吹向玉阶飞。立尽黄昏，袜尘不到凌波处。雪香凝树，懒作阳台雨。一树梨花春向暮，雪枝残处怨风来。明朝渐校无多去，看到黄昏不欲回。