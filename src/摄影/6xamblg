《菊花》 元稹秋丛绕舍似陶家，遍绕篱边日渐斜。 不是花中偏爱菊，此花开尽更无花。《菊》  晋 . 陶渊明芳菊开林耀，青松冠岩列。怀此贞秀姿，卓为霜下杰。《重阳后菊花三首》.范曾大寂寞东篱湿露华，依前金靥照泥沙。世情儿女无高韵，只看重阳一日花。《菊》. 刘克庄 羞与春花艳冶同，殷勤培溉待西风。不须牵引渊明此，随分篱边要几丛。《寒菊》.郑思肖 花开不并百花丛，独立疏篱趣味浓。宁可枝头抱香死，何曾吹堕北风中。《云安九日》.杜甫寒花开已尽，菊蕊独盈枝。旧摘人频异，轻香酒暂随。《菊韵》. 李师广秋霜造就菊城花，不尽风流写晚霞；信手拈来无意句，天生韵味入千家《咏菊》 唐. 白居易一夜新霜著瓦轻，芭蕉新折败荷倾。耐寒唯有东篱菊，金粟初开晓更清。《赋得残菊》 唐.太宗阶兰凝暑霜，岸菊照晨光。露浓希晓笑，风劲浅残香。 细叶抽轻翠，圆花簇嫩黄。还持今岁色，复结后年芳。《菊花》 唐. 李商隐暗暗淡淡紫，融融冶冶黄。陶令篱边色，罗含宅里香。几时禁重露，实是怯残阳。愿泛金鹦鹉，升君白玉堂。《赵昌寒菊》宋 · 苏轼轻肌弱骨散幽葩，更将金蕊泛流霞。欲知却老延龄药，百草摧时始起花。《赋十月菊》 金 · 元好问秋香旧入骚人赋，晚节今传好事家。不是西风若留客，衰迟久已退梅花《咏菊》 宋 · 杨万里物性从来各一家，谁贪寒瘦厌年华？菊花白择风霜国，不是春光外菊花。《菊花》 明 · 唐寅故园三径吐幽丛，一夜玄霜坠碧空。多少天涯未归客，尽借篱落看秋风。《菊》 明 · 沈周秋满篱根始见花，却从冷淡遇繁华。西风门径含香在，除却陶家到我家。《饮酒》 晋 . 陶渊明结庐在人境，而无车马喧。问君何能尔，心远地自偏。采菊东篱下，悠然见南山。山气日夕佳，飞鸟相与还。此中有真意，欲辨已忘言。《菊花》  唐· 吴履垒粲粲黄金裙，亭亭白玉肤。极知时好异，似与岁寒俱。堕地良不忍，抱技宁自枯。《菊》 晋 . 鲍照酒出野田稻，菊生高冈草。味貌复何奇，能令君倾倒。玉碗徒自羞，为君慨此秋。金盖复牙半，何为心独愁。《菊》    晋 . 袁松灵菊值幽崖，擢颖凌寒飙。春露不染色，秋霜不改条。《九日与陆羽饮茶》  唐 . 释皎然九日山僧院，东篱菊也黄。俗人多泛酒，谁解助茶香。《重阳夕上赋白菊》 唐 . 白居易满园花菊郁金黄，中有孤丛色似霜。还似今朝歌酒席，白头翁入少年场。《和令狐相公玩白菊》 唐 . 刘禹锡家家菊尽黄，梁园独如霜。莹静真奇树，分明对玉堂。仙人披雪氅，素女不红装。粉蝶来难见，麻衣拂更香。向风摆羽扇，含露滴琼浆。高艳遮银井，繁枝覆象床。桂从渐并发，梅蕊妒先芳。一人瑶华咏，从此播乐章。 《菊》 宋 . 张孝祥一种浓华别样妆，留连春色到秋光。能将天上千年艳，翻作人间九月黄。凝薄雾，傲繁霜，东篱恰似武陵乡。有时醉眼偷相顾，错认陶潜作阮郎。《感 遇》  唐 . 李白可叹东篱菊，茎疏叶且微。虽言异兰蕙，异自有芳菲。未泛盈樽酒，徒沾清露辉。当荣君不采，飘落欲何依。《菊花 》 宋 . 陆游菊得霜乃荣，唯与凡草殊。我病得霜健，每却稚子扶。岂与菊同性，故能老不枯。今朝唤父老，采菊沉酒壶。