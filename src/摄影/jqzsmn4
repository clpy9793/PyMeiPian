兰陵王·陈圆圆      问蟾月，明万里圆又缺。      倩魂向、百载垂辉，秀貌丰颐洁如雪。国色琼彩夺。      惊绣寒门凤涅，姑苏姬、响誉江南，侍帝皇宫叹哀结。      嘘吁几时别，榴裙醉英雄，临难鞭血。红颜流落愁容阅。      泪啼翠柳楼，赴滇会主，御前离心削发佛，莲花座明辙。      荒阙，野丘没。念一代红妆，浊水倾泼。本来脂玉何湔刷。      奈花凋徒怨，曾经艳绝。想来惆怅，薄命身后问荣歇。风中弱絮荡轻盈，赢得世间倾国名。昨日江山今夜月，琵琶一曲唱生平。陈圆圆——   如花似玉姑苏女，昆曲书画压群芳。乱世桃花命多舛，颠沛流离遁空门。吴梅村《圆圆曲》鼎湖当日弃人间，   破敌收京下玉关，   痛哭六军俱缟素，   冲冠一怒为红颜！   红颜流落非我恋，   逆贼天亡自荒宴；   电扫黄巾下黑山，   哭罢君亲再相见！   相见初惊田窦家，   侯门歌舞出如花。   许将戚里箜篌伎，   等取将军油壁车。   家本姑苏浣花里，   圆圆小字娇罗绮。   梦向夫差苑里游，   宫娥拥入君王起。   前身合是采莲人，   门前一片横塘水。   横塘双浆去如飞，   何处豪家强载归。   此际岂知非薄命，   此时只有泪沾衣。   熏天意气连宫掖，   明眸皓齿无人惜。   夺归永巷闭良家，   教就新声倾座客。   座客飞觞红日暮，   一曲哀弦向谁诉？   白皙通侯最少年，   捡取花枝屡回顾。   早携娇鸟出樊笼，   待得银河几时渡？   恨杀军书抵死催，   苦留后约将人误！   相约恩深相见难，   一朝蚁贼满长安。   可怜思妇楼头柳，   认作天边粉絮看！   遍索绿珠围内第，   强呼绛树出雕阑。   若非壮士全师胜，   争得蛾眉匹马还？   蛾眉马上传呼进，   云鬟不整惊魂定。   蜡炬迎来在战场，   啼妆满面残红印！   专征箫鼓向秦川，   金牛道上车千乘。   斜谷云深起画楼，   散关月落开妆镜。   传来消息满江乡，   乌粕红经十度霜。   教曲技师怜尚在，   浣纱女伴忆同行。   旧巢合是衔泥燕，   飞上枝头变凤凰。   长向樽前悲老大，   有人夫婿擅侯王。   当时只受声名累，   贵戚名豪竞延致。   一斛明珠万斛愁，   关山漂泊腰肢细！   错怨狂风扬落花，   无边春色来天地。   尝闻倾国与倾城，   翻使周郎受重名。   妻子岂应关大计？   英雄无奈是多情！   全家白骨成灰土，   一代红妆照汗青！   君不见馆娃宫起鸳鸯宿，   越女如花看不足。   香径尘生鸟自啼，   屉廊人去苔空绿！   换羽移宫万里愁，   珠歌翠舞古凉州。   为君别唱吴宫曲，   汉水东南日夜流！满溪绿涨春将去，马踏星沙，雨打梨花，又有香风透碧纱。  声声羌笛吹杨柳，月映官街，懒赋梅花，帘里人儿学唤茶。  ——《丑奴儿令》陈圆圆   出镜：馥甄组织：洪摄影及后期：洪地点：昆明金殿