　荷花大家都会不陌生，说起描写荷花的诗句，想必大家都会想到爱莲说中的“予独爱莲之出淤泥而不染，濯清涟而不妖”一句诗。其实古代描写形容荷花的诗句很多，今天我们就来欣赏一下这些古诗词吧。【小池】·杨万里　　泉眼无声惜细流，树阴照水爱晴柔。　　小荷才露尖尖角，早有蜻蜓立上头?　【晓出净慈送林子方】·杨万里　　毕竟西湖六月中，风光不与四时同。　　接天莲叶无穷碧，映日荷花别样红。【江南】·乐府　　江南可采莲，莲叶何田田。鱼戏莲叶间，　　鱼戏莲叶东，鱼戏莲叶西，鱼戏莲叶南，鱼戏莲叶北。【咏同心芙蓉】·杜公瞻　　灼灼荷花瑞，亭亭出水中。一茎孤引绿，双影共分红。　　色夺歌人脸，香乱舞衣风。名莲自可念，况复两心同。【古风(其二十六)】·李白　　碧荷生幽泉，朝日艳且鲜。　　秋花冒绿水，密叶罗青烟。　　秀色粉绝世，馨香谁为传?　　坐看飞霜满，凋此红芳年。　　结根未得所，愿托华池边。　【荷花】·李商隐　　都无色可并，不奈此香何。瑶席乘凉设，金羁落晚过。　　回衾灯照绮，渡袜水沾罗。预想前秋别，离居梦棹歌。【莲塘】·黄琼　　苍茫漠漠董家潭，绿树阴阴向水湾。　　十里锦香看不断，西风明月棹歌还。【莲花】·温庭筠　　绿塘摇滟接星津，轧轧兰桡入白苹。　　应为洛神波上袜，至今莲蕊有香尘。【钱氏池上芙蓉】·文征明　　九月江南花事休，芙蓉宛转在中洲。美人笑隔盈盈水，落日还生渺渺愁。　　露洗玉盘金殿冷，风吹罗带锦城秋。相看未用伤迟暮，别有池塘一种幽。【藕乡随思】·暇文　　晓别安宜古镇头，藕乡水泗荡轻舟;岸柳染绿清溪水，荷香沁沏金色秋。　　异乡落泊伤穷乱，故里重归喜景稠;政通人和富由起，芙蓉仙子欣来游。【夏日南亭怀辛大】·孟浩然　　山光忽西落，池月渐东上。　　散发乘夕凉，开轩卧闲敞。　　荷风送香气，竹露滴清响。　　欲取鸣琴弹，恨无知音赏。　　感此怀故人，中宵劳梦想。【南乡子】·李珣　　乘彩舫，过莲塘，棹歌惊起睡鸳鸯。　　游女带香偎伴笑，争窈窕，兢折团荷遮晚照。　【思帝乡】·孙光宪　　如何?遗情情更多!永日水精帘下敛羞蛾。　　六幅罗裙地，微行曳碧波。看尽满地疏雨打团荷。　【忆余杭】·潘阆　　长忆孤山，山在湖心如黛簇，僧房四面向湖开，清棹去还来。　　芰荷香喷连云阁，阁上清声檐下铎。别来尘土污人衣，空役梦魂飞。【临江仙】·欧阳修　　柳外轻雷池上雨，雨声滴碎荷声。小楼西角断虹明。阑干倚处，待得月华生。　　燕子飞来窥画栋，玉钩垂下帘旌。凉波不动簟纹平。水精双枕，畔有堕钗横。　【浣溪沙】·张元干　　山绕平湖波撼城，湖光倒影浸山青，水晶楼下欲三更。　　雾柳暗时云度月，露荷翻处水流萤，萧萧散发到天明。【浣溪沙】·李璟　　菡萏香销翠叶残，西风愁起碧波间。还与韶光共憔悴，不堪看。　　细雨梦回鸡塞远，小楼吹彻玉笙寒。多少泪珠无限恨，倚栏杆。　【甘草子】·柳永　　秋暮，乱洒衰荷，颗颗真珠雨。雨过月华生，冷彻鸳鸯浦。　　池上凭阑愁无侣，奈此个单栖情绪!却傍金笼共鹦鹉，念粉郎言语。【夏日怀友】·徐玑　　流水阶除静，孤眠得自由。　　月生林欲晓，雨过夜如秋。　　远忆荷花浦，谁吟杜若洲?　　良宵恐无梦，有梦即俱游。【采莲曲】·王昌龄　　荷叶罗裙一色裁，芙蓉向脸两边开。　　乱入池中看不见，闻歌始觉有人来。【采莲曲】·李亚如　　藕田成片傍湖边，隐约花红点点连。　　三五小船撑将去，歌声嘹亮赋采莲。　【青阳渡】·乐府　　青荷盖绿水，芙蓉披红鲜。　　下有并根藕，上有并头莲。【咏芙蓉】·沈约　　微风摇紫叶，轻露拂朱房。　　中池所以绿，待我泛红光。　【咏荷诗】·江洪　　泽陂有微草，能花复能实。碧叶喜翻风，红英宜照日。　　移居玉池上，托根庶非失。如何霜露交，应与飞蓬匹。摄影:粤N朱志军，1980年生于广东省陆丰市陂洋镇。自由摄影人，专长风光、民俗摄影，师从跨界摄影家:陈石松老师，中国摄影家协会北京摄影函授学院第26期毕业生。汕尾市青年摄影家协会会员。汕尾市网络文化协会会员。百度陂洋吧特邀摄影师，作品多次在各种赛事中入选获奖，并被报刊杂志刊用。