我的梅花我的诗——南翔古猗园摄梅凌寒一朵忽先开，岁末悄然送瑞来。玉蕊抱香枝上立，清姿逸气剪阴霾。雪化冰肌玉画魂，凌寒一萼亦精神。梅花皦皦迎风笑，送过严冬便是春。枝上忽开三两点，琼肤初露惹人怜。风华偏入樗翁眼，数萼淡红催百篇。梅花识我旧相知，我恋梅花冰雪姿。我看梅花看不厌，梅花为我发千枝。少时唯觉梅花俏，皓首方知疏影骄。傲雪凌霜传逸气，敢和松竹共高标。我与梅花曾有约，风霜过尽又相逢。却将清气收襟袖，一缕暗香怡我情。东风吹得寸心驰，绽放雪霙千万枝。花下白头争忍去？纵然一萼亦催诗。君本凌霜踏雪来，缘何惭赧带羞开？花香三九添新色，暗遣春风自放怀。人有精神花有魂，难能物我两清芬。风寒袭面犹含蕊，一季梅花半季春。君问春归何太迟？寒风依旧冻幽思。劝侬且向陇头看，如锦梅花开满枝。前年除夕走天涯，石象路边蒸赤霞。若得金陵田半亩，与君一起种梅花。雪落神州作雅声，莹华万里洁琼瑛。安能润放梅千树？好把浮香暖朔风。艳魄无心香自奇，偏从寒峭弄清姿。品高何惧群芳妒，人与梅花一样痴。素竹琼枝玉砌寒，清风迢递暗香来。有心踏雪寻梅去，采得新诗上讲台。老来常向花前立，最爱红梅涌紫烟。堆起丹霞香雪海，绣成丽锦叠春山。临江仙 咏梅 骨傲风霜神傲雪，暗香迢递奇芬。红梅一剪又逢春。诗人老矣，犹寄岁寒心。 拼就此身融凛冽，任他萧瑟相侵。凌波淡笑出烟尘。情归何处？三弄送清音。我摄梅花形与神，梅花摄我魄和魂。人花相摄无言语，同是傲寒天地心。