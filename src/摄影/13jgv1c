　                            桃 花 令　　        桃花帘外春意暖， 桃花帘内晨妆懒。　　帘外桃花帘内人， 人与桃花隔不远。　　桃花帘外开依旧， 帘中人比桃花秀。　　花解怜人弄清柔， 隔帘折枝风吹透。　　风透湘帘花满庭， 庭前春色自多情。　　闲苔院落门空掩， 斜日栏杆人自凭。　　凭栏人向东风倚， 茜裙偷傍桃花立。　　桃花落叶乱纷纷， 花绽新红叶凝碧。　　胭脂鲜艳何相类， 花之颜色人之媚。　　若将人面比桃花， 面自桃红花自美。        去年今日此门中，人面桃花相映红。　　人面不知何处去，桃花依旧笑春风。                       ——唐.崔护：《题城南庄》        二月春归风雨天，碧桃花下感流年。　　残红尚有三千树，不及初开一朵鲜。　　                           ——清.袁枚：《题桃树》百叶双桃晚更红，窥窗映竹见珍珑。应知吏侍归天上，故伴仙郎宿禁中。　　      ——唐 韩愈《题百叶桃花》桃花春色暖先开，明媚谁人不看来。可惜狂风吹落后，殷红片片点莓苔。　                　——唐 周朴《桃花》寻得桃源好避秦，桃红又见一年春。花飞莫遣随流水，怕有渔郎来问津。　　——宋 谢枋得《庆全庵桃花》　小桃西望那人家，出树香梢几树花。　只恐东风能作恶，乱红如雨坠窗纱。　　                ——宋.刘敞：《桃花》