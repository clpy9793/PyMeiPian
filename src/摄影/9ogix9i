一、立春 《立春 》宋/朱淑贞 　　停杯不饮待春来，和气先春动六街。　　生菜乍挑宜卷饼，罗幡旋剪称联钗。　　休论残腊千重恨，管入新年百事谐。　　从此对花并对景，尽拘风月入诗怀。二、雨水 　　《七绝·雨水时节》　　郊岭风追残雪去，坳溪水送破冰来。　　顽童指问云中雁，这里山花那日开?三、惊蛰 　　《观田家》　　唐 韦应物　　微雨众卉新，一雷惊蛰始。　　田家几日闲，耕种从此起。　　丁壮俱在野，场圃亦就理。　　归来景常晏，饮犊西涧水。　　饥劬不自苦，膏泽且为喜。　　仓廪物宿储，徭役犹未已。　　方惭不耕者，禄食出闾里。四、春分 　　《偷声木兰花.春分遇雨》　　徐铉　　天将小雨交春半，谁见枝头花历乱。　　纵目天涯，浅黛春山处处纱。　　焦人不过轻寒恼，问卜怕听情未了。　　许是今生，误把前生草踏青。五、清明 　　《寒食上冢》　　宋 杨万里　　迳直夫何细!桥危可免扶?　　远山枫外淡，破屋麦边孤。　　宿草春风又，新阡去岁无。　　梨花自寒食，进节只愁余。六、谷雨 　　《七言诗》　　清 郑板桥　　不风不雨正晴和，翠竹亭亭好节柯。　　最爱晚凉佳客至，一壶新茗泡松萝。　　几枝新叶萧萧竹，数笔横皴淡淡山。　　正好清明连谷雨，一杯香茗坐其间七、立夏 　　《寓言》二首　　贾至　　春草纷碧色，佳人旷无期。　　悠哉千里心，欲采商山芝。　　叹息良会晚，如何桃李时。　　怀君晴川上，伫立夏云滋。　　凛凛秋闺夕，绮罗早知寒。　　玉砧调鸣杵，始捣机中纨。　　忆昨别离日，桐花覆井栏。　　今来思君时，白露盈阶漙。　　闻有关河信，欲寄双玉盘。　　玉以委贞心，盘以荐嘉餐。　　嗟君在万里，使妾衣带宽。八、小满 　《小满 》　　诗/吴藕汀　　白桐落尽破檐牙，　　或恐年年梓树花。　　小满田塍寻草药，　　农闲莫问动三车。九、芒种 　　五律 芒种节　　芒种忙忙割，农家乐启镰。　　西风烘穗海，机械刈禾田。　　税赋千年免，粮仓万户填。　　麦收秧稻插，秋囤再攀巅。十、夏至 　　《夏至避暑北池》　　(唐)韦应物　　昼晷已云极，宵漏自此长。　　未及施政教，所忧变炎凉。　　公门日多暇，是月农稍忙。　　高居念田里，苦热安可当。　　亭午息群物，独游爱方塘。　　门闭阴寂寂，城高树苍苍。　　绿筠尚含粉，圆荷始散芳。　　于焉洒烦抱，可以对华觞。十一、小暑 　　《答李滁州题庭前石竹花见寄》　　唐/ 独孤及　　殷疑曙霞染，巧类匣刀裁。　　不怕南风热，能迎小暑开。　　游蜂怜色好，思妇感年催。　　览赠添离恨，愁肠日几回。十二、大暑 　　《毒热寄简崔评事十六弟》　　杜甫.唐　　大暑运金气，荆扬不知秋。林下有塌翼，水中无行舟。　　千室但扫地，闭关人事休。老夫转不乐，旅次兼百忧。　　蝮蛇暮偃蹇，空床难暗投。炎宵恶明烛，况乃怀旧丘。　　开襟仰内弟，执热露白头。束带负芒刺，接居成阻修。　　何当清霜飞，会子临江楼。载闻大易义，讽兴诗家流。　　蕴藉异时辈，检身非苟求。皇皇使臣体，信是德业优。　　楚材择杞梓，汉苑归骅骝。短章达我心，理为识者筹。十三、立秋 　《立秋》　　唐/ 刘翰　　乳鸦啼散玉屏空，一枕新凉一扇风。　　睡起秋色无觅处，满阶梧桐月明中。十四、处暑 　　《长江二首》　　宋 /苏泂　　处暑无三日，新凉直万金。　　白头更世事，青草印禅心。　　放鹤婆娑舞，听蛩断续吟。　　极知仁者寿，未必海之深。十五、白露 　　《玉阶怨》　　唐/李白　　玉阶生白露，夜久侵罗袜。　　却下水晶帘，玲珑望秋月。十六、秋分 　　《中秋对月》　　唐/李频　　秋分一夜停，阴魄最晶荧。　　好是生沧海，徐看历杳冥。　　层空疑洗色，万怪想潜形。　　他夕无相类，晨鸡不可听。十七、寒露 　　《月夜梧桐叶上见寒露》 戴察唐　　萧疏桐叶上，月白露初团。滴沥清光满，荧煌素彩寒。　　风摇愁玉坠，枝动惜珠干。气冷疑秋晚，声微觉夜阑。　　凝空流欲遍，润物净宜看。莫厌窥临倦，将晞聚更难。十八、霜降 　　《相和歌辞·从军行三首》　　李约　　看图闲教阵，画地静论边。乌垒天西戍，鹰姿塞上川。　　路长须算日，书远每题年。无复生还望，翻思未别前。　　栅高三面斗，箭尽举烽频。营柳和烟暮，关榆带雪春。　　边城多老将，碛路少归人。点尽三河卒，年年添塞尘。　　候火起雕城，尘砂拥战声。游军藏汉帜，降骑说蕃情。　　霜降滮池浅，秋深太白明。嫖姚方虎视，不觉请添兵。十九、立冬 　　《邯郸冬至夜思家》　　唐 /白居易　　邯郸驿里逢冬至，抱膝灯前影伴身。　　想得家中夜深坐，还应说着远行人。二十、小雪 　　《小雪》　　唐 /无可　　片片互玲珑，飞扬玉漏终。　　乍微全满地，渐密更无风。　　集物圆方别，连云远近同。　　作膏凝瘠土，呈瑞下深宫。　　气射重衣透，花窥小隙通。　　飘秦增旧岭，发汉揽长空。　　迥冒巢松鹤，孤鸣穴岛虫。　　过三知腊尽，盈尺贺年丰。　　委积休闻竹，稀疏渐见鸿。　　盖沙资澶漫，洒海助冲融。　　草木潜加润，山河更益雄。　　因知天地力，覆育有全功。二十一、大雪 　　《大雪》 陆游　　大雪江南见未曾，今年方始是严凝。　　巧穿帘罅如相觅，重压林梢欲不胜。　　毡幄掷卢忘夜睡，金羁立马怯晨兴。　　此生自笑功名晚，空想黄河彻底冰。二十二、冬至 　　《邯郸冬至夜思家》　　唐 /白居易　　邯郸驿里逢冬至，抱膝灯前影伴身。　　想得家中夜深坐，还应说着远行人。二十三、小寒 《小寒食舟中作》杜甫　　佳辰强饭食犹寒，隐几萧条带鹖冠。　　春水船如天上坐，老年花似雾中看。　　娟娟戏蝶过闲幔，片片轻鸥下急湍。　　云白山青万馀里，愁看直北是长安。二十四、大寒 　　《题浮光丘家山寺》　　宋/王之道　　古寺钟鸣漏向残，马嘶人起束征鞍。　　曈曚半弄阴晴日，栗烈初迎小大寒。　　溪水断流寒冻合，野田飞烧晓霜乾。　　嗟予老踏浮光路，陟岵怀亲眼欲酸。摄影/后期：孙伟士