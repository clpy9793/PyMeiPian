《江上梅 》唐·王适 忽见寒梅树，花开汉水滨。 不知春色早，疑是弄珠人。《早梅》 李公明 东风才有又西风,群木山中叶叶空，只有梅花吹不尽,依然新白抱新红。《梅花》 蒋维翰 白玉堂前一树梅,今朝忽见数花开。几家门户重重闭,春色如何入得来?《红梅 》王十朋桃李莫相妒，夭姿元不同。犹余雪霜态，未肯十分红。《杂诗》王维君自故乡来，应知故乡事。来日欹穸前，寒梅着花未。《初识梅花 》卢撰江北不如南地暖，江南好断北人肠。胭脂桃颊梨花粉，共作寒梅一面妆。《忆梅 》唐·李商隐 定定住天涯，依依向物华。 寒梅最堪恨，长作去年花。《杂咏 》唐·王维 已见寒梅发，复闻啼鸟声。 心心视春草，畏向玉阶生。《雪梅》 北宋卢梅坡梅雪争春未肯降，骚人搁笔费评章。 梅须逊雪三分白，雪却输梅一段香。《咏梅 》王安石 墙角数枝梅,凌寒独自开 ，遥知不是雪,为有暗香来。《雪梅》卢梅坡 有梅无雪不精神,有雪无诗俗了人，日暮诗成天又雪,与梅并作十分春。《早梅 》唐·齐己 万木冻欲折，孤根暖独回。 前村深雪里，昨夜一枝开。 风递幽香出，禽窥素艳来。 明年如应律，先发映春台。 一抹春意付海棠 玉兰 茶之味 何曾一碧染朝霞。 禅心朗照千江“水”                                  真性清涵万里天摄影：史萍