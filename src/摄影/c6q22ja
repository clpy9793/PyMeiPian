摄影/后期：清音静心编辑/题字：音友尽友场景：昆明黑龙潭公园时间：2017年1月23日两树梅花一潭水，四时烟雨半山云”黑龙潭的美景古往今来繁花似锦。梅花 王安石 墙角数枝梅，凌寒独自开。 遥知不是雪，为有暗香来梅花 陆游 闻道梅花坼晓风，雪堆遍满四山中。 何方可化身千亿，一树梅花一放翁。 早梅 柳宗元 早梅发高树，回映楚天碧．朔吹飘夜香，繁霜滋晓白． 欲为万里赠，杳杳山水隔．寒英坐销落，何用慰远客？ 题梅 无名 北风猎猎吹人倒，千卉千葩尽枯槁。 谁分清气到寒梅，独放银花照晴昊。 早梅 齐已 万木冻欲折，孤根暖独回。前树深雪里，昨夜一枝开。 风递幽香去，禽窥素艳来。明年独自律，先发映春台。 梅花绝句 陆游 幽谷那堪更北枝，年年自分著花迟。 高标逸韵君知否？正在层冰积雪时。 梅花 王冕 三月东风吹雪消，湖南山色翠如滴。 一声羌管无人见，无数梅花落野桥。 梅 王淇 不受尘埃半点侵，竹篱茅舍自甘心。 只因误识林和靖，惹得诗人说到今。 雪梅 卢梅坡 梅雪争春未肯降，骚人阁笔费评章。 梅须逊雪三分白，雪却输梅一段香。 雪梅 卢梅坡 有梅无雪不精神，有雪无诗俗了人。 日暮诗成天又雪，与梅并作十分春。 王安石 华发寻春喜见梅， 一株临路雪倍堆。 凤城南陌他年忆， 香杳难随驿使来。